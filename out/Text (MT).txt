Maltese
IL-KUMMISSJONI\n        EWROPEA
IL-KUMMISSJONI\n        EWROPEA 2024-2029
Agħżel membru\ntal-Kulleġġ
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
Il-President
Viċi President Eżekuttiv
Tranżizzjoni Nadifa, Ġusta u Kompetittiva
Viċi President Eżekuttiv
Is-Sovranità Teknoloġika, is-Sigurtà u d-Demokrazija
Viċi President Eżekuttiv
Il-Prosperità u l-Istrateġija Industrijali
Ir-Rappreżentant Għoli / Viċi President
għall-Affarijiet Barranin u l-Politika ta’ Sigurtà
Viċi President Eżekuttiv
Id-Drittijiet Soċjali, il-Ħiliet, l-Impjiegi ta’ Kwalità u l-Preparatezza
Viċi President Eżekuttiv
Il-Koeżjoni u rRiform
Kummissarju
Kummissarju
Il-Kummerċ u s-Sigurtà Ekonomika, Ir-Relazzjonijiet Interistituzzjonali u t-Trasparenza
L-Ekonomija u l-Produttività, L-Implimentazzjoni u sSimplifikazzjoni
Il-Mediterran
Is-Saħħa u l-Benesseri tal-Annimali
Il-Klima, l-Emissjonijiet Żero Netti u t-Tkabbir Nadif
Id-Difiża u l-Ispazju
It-Tkabbir
Is-Sħubijiet Internazzjonali
Is-Sajd u l-Oċeani
Is-Servizzi Finanzjarji u l-Unjoni tat-Tfaddil u tal-Investimenti
L-Ugwaljanza, ilPreparatezza u l-Ġestjoni tal-Kriżijiet
L-Affarijiet Interni u l-Migrazzjoni
L-Ambjent, ir-Reżiljenza tal-Ilma u Ekonomija Ċirkolari Kompetittiva
Il-Baġit, il-Ġlieda Kontra l-Frodi u lAmministrazzjoni Pubblika
L-Enerġija u lAkkomodazzjoni
In-Negozji Ġodda, ir-Riċerka u l-Innovazzjon
Id-Demokrazija, il-Ġustizzja, l-Istat tad-Dritt u l-Protezzjoni tal-Konsumatur
It-Trasport Sostenibbli u t-Turiżmu
L-Agrikoltura u l-Ikel
Il-Ġustizzja Interġenerazzjonali, iż-Żgħażagħ, ilKultura u l-Isport
<i>“Il-fehma tiegħi hi li l-akbar sfidi ta’ żminijietna – mis-sigurtà, għat-tibdil fil-klima għall-kompetittività – jistgħu jissolvew biss permezz ta’ azzjoni konġunta. F’dan l-isfond, nemmen li l-Ewropa trid tagħmel l-aħjar għażla li għandha quddiema: l-Unjoni.”</i>\n\n<b>IL-PRESIDENT VON DER LEYEN</b>
TRANŻIZZJONI NADIFA, ĠUSTA U KOMPETITTIVA\nTeresa Ribera Rodríguez hija l-Viċi President Eżekuttiv għal Tranżizzjoni Nadifa, Ġusta u Kompetittiva. Il-kompitu tagħha hu li tiżgura li l-Ewropa tibqa’ ffukata fuq l-għanijiet tagħha stabbiliti fil-Patt Ekoloġiku Ewropew, filwaqt li tixpruna d-dekarbonizzazzjoni u l-industrijalizzazzjoni tal-ekonomija tagħna.\n\nIL-KOMPETIZZJONI\nTeresa Ribera Rodríguez hija responsabbli wkoll għall-immodernizzar tal-politika tal-kompetizzjoni tal-UE bil-għan li jiġu appoġġati l-kumpaniji Ewropej fl-innovazzjoni, fil-kompetizzjoni u fit-tmexxija fid-dinja kollha.
IS-SOVRANITÀ TEKNOLOĠIKA, IS-SIGURTÀ U D-DEMOKRAZIJA\nBħala l-Viċi President Eżekuttiv għas-Sovranità Teknoloġika, is-Sigurtà u d-Demokrazija, Henna Virkkunen għandha l-kompitu li tindirizza l-ġlieda kontra t-theddid għas-sigurtà dejjem aktar kumpless li qed tiffaċċja l-UE, filwaqt li fl-istess ħin jissaħħu l-fruntieri esterni tagħna u s-sigurtà interna tagħna. Dan jimxi id f’id mar-responsabbiltà tagħha li tiżgura li l-libertajiet, il-ġustizzja u d-demokrazija tagħna jissaħħu wkoll.\n\nIT-TEKNOLOĠIJI DIĠITALI U MILL-AKTAR AVVANZATI \nHenna Virkkunen hija responsabbli wkoll għall-portafoll tat-Teknoloġiji Diġitali u mill-Aktar Avvanzati. Dan jinvolvi t-tmexxija tal-isforzi tal-Ewropa biex jissawwar futur diġitali kompetittiv, reżiljenti u inklużiv u biex tinżamm jew tinkiseb tmexxija fit-teknoloġiji diġitali strateġiċi.
IL-PROSPERITÀ TAL-EWROPA U L-ISTRATEĠIJA INDUSTRIJALI\nBħala l-Viċi President Eżekuttiv għall-Prosperità u għall-Istrateġija Industrijali, il-kompitu ta’ Stéphane Séjourné hu li jistabbilixxi l-kundizzjonijiet għall-industriji u għall-kumpaniji tagħna biex jinvestu, jiddekarbonizzaw u jsiru aktar kompetittivi. Huwa se jaħdem biex isaħħaħ is-sovranità tal-Ewropa f’setturi u teknoloġiji kruċjali.\nHuwa responsabbli biex jiggwida l-ħidma ħalli tinbeda era ġdida ta’ produttività, ta’ innovazzjoni u ta’ kompetittività, filwaqt li jħares lejn l-aspetti differenti kollha, mis-Suq Uniku għar-riċerka, l-ekonomija u l-produttività, il-kummerċ, id-dwana u s-swieq finanzjarji. \n\nL-INDUSTRIJA, L-SMEs U S-SUQ UNIKU \nStéphane Séjourné huwa responsabbli wkoll għall-portafoll tal-Industrija, tal-SMEs u tas-Suq Uniku. Il-kompitu tiegħu hu li jagħti spinta lill-investiment, joħloq swieq ewlenin għal teknoloġija nadifa u jistabbilixxi kundizzjonijiet għall-kumpaniji biex jikbru u jikkompetu globalment.
Kaja Kallas hija r-Rappreżentant Għoli tal-Unjoni għall-Affarijiet Barranin u l-Politika ta’ Sigurtà u Viċi President tal-Kummissjoni. Il-kompitu tagħha hu li tmexxi politika barranija u ta’ sigurtà aktar strateġika u assertiva li tippermetti aħjar lill-UE ssegwi l-interessi strateġiċi tagħha u ssawwar is-sistema globali. Hija ssaħħaħ ukoll il-kapaċità tal-Ewropa li taġixxi, tapprofondixxi s-sħubijiet tagħna ta’ benefiċċju reċiproku u tippromwovi l-valuri u l-interessi tagħna madwar id-dinja.
ID-DRITTIJIET SOĊJALI U L-ĦILIET, L-IMPJIEGI TA’ KWALITÀ U L-PREPARATEZZA\nBħala l-Viċi President Eżekuttiv għad-Drittijiet Soċjali, il-Ħiliet, l-Impjiegi ta’ Kwalità u l-Preparatezza, il-kompitu ta’ Roxana Mînzatu hu li tiggwida l-ħidma ġenerali dwar it-tisħiħ tal-kapital uman tal-Ewropa, mill-ħiliet u l-edukazzjoni għall-kultura u l-isport.\n\nIL-PILASTRU EWROPEW TAD-DRITTIJIET SOĊJALI \nRoxana Mînzatu hija responsabbli għall-portafoll tad-drittijiet soċjali u tal-impjiegi, tal-ħiliet u tal-edukazzjoni. Hija se tiżgura li l-ekonomija soċjali tas-suq tagħna tappoġġa t-trasformazzjoni tal-industriji u tas-soċjetajiet tagħna, u li jitlesta s-Suq Uniku. Dan kollu se jwassal għal ħolqien ta’ impjiegi ta’ kwalità, żieda fl-ugwaljanza, u aktar nies li joħorġu mill-faqar.\n\nUNJONI TAL-ĦILIET\nRoxana Mînzatu qed tmexxi l-ħidma relatata mal-Unjoni tal-Ħiliet, billi tiffoka fuq l-investiment, it-tagħlim għall-adulti u t-tagħlim tul il-ħajja, l-edukazzjoni u t-taħriġ vokazzjonali, iż-żamma u r-rikonoxximent tal-ħiliet u t-tisħiħ tal-informazzjoni dwar il-ħiliet.
IL-KOEŻJONI U R-RIFORMI\nRaffaele Fitto huwa l-Viċi President Eżekuttiv għall-Koeżjoni u għar-Riformi. Il-kompitu tiegħu hu li jiżgura li l-UE tkompli tappoġġa r-riformi u l-investimenti li jikkontribwixxu direttament għat-tisħiħ tat-tkabbir Ewropew.\n\nIL-POLITIKA TA’ KOEŻJONI, L-IŻVILUPP REĠJONALI U L-BLIET\nRaffaele Fitto huwa responsabbli wkoll għall-politika ta’ koeżjoni, għall-iżvilupp reġjonali u għall-bliet. Il-kompitu tiegħu hu li jiżgura li l-Ewropa tinvesti fl-Istati Membri, fir-reġjuni, fl-awtoritajiet lokali u fin-nies, u tappoġġahom.
IL-KUMMERĊ U S-SIGURTÀ EKONOMIKA\nMaroš Šefčovič huwa l-Kummissarju għall-Kummerċ u għas-Sigurtà Ekonomika. Il-kompitu tiegħu hu li jfassal u jimplimenta politika ta’ kummerċ ħieles u ġust li tippermetti lill-Ewropa tilħaq l-għanijiet tagħha tal-kompetittività, tas-sigurtà u tas-sostenibbiltà. Huwa għandu wkoll il-kompitu li jaħdem fuq sistema doganali effettiva u moderna li tista’ tgħin biex tipproteġi liċ-ċittadini u tappoġġa kundizzjonijiet ekwi għan-negozji.\n\nIR-RELAZZJONIJIET INTERISTITUZZJONALI U T-TRASPARENZA\nMaroš Šefčovič huwa wkoll il-Kummissarju għar-Relazzjonijiet Interistituzzjonali u għat-Trasparenza.
L-EKONOMIJA U L-PRODUTTIVITÀ\nBħala l-Kummissarju għall-Ekonomija u għall-Produttività, il-kompitu ta’ Valdis Dombrovskis hu li jiżgura koordinazzjoni aħjar tal-politika bejn l-UE u l-Istati Membri sabiex jiġu appoġġati l-għanijiet komuni tagħna.\n\nL-IMPLIMENTAZZJONI U S-SIMPLIFIKAZZJONI\nValdis Dombrovskis huwa wkoll il-Kummissarju għall-Implimentazzjoni u għas-Simplifikazzjoni. Il-kompitu tiegħu hu li jnaqqas il-piż amministrattiv u tar-rapportar kemm għan-nies kif ukoll għall-kumpaniji, u li jiżgura li r-regoli tal-UE jiġu implimentati u infurzati aħjar.
Bħala l-Kummissarju għall-Mediterran, Dubravka Šuica għandha l-kompitu li toħloq aġenda komuni u ċċentrata fuq in-nies u li tiżviluppa sħubijiet mar-reġjun u mal-pajjiżi tal-Mediterran fil-Viċinat tan-Nofsinhar tagħna abbażi ta’ valuri komuni u djalogu. Hija wkoll il-Kummissarju responsabbli għad-demografija.
Bħala l-Kummissarju għas-Saħħa u għall-Benesseri tal-Annimali, Olivér Várhelyi għandu l-kompitu li jlesti l-Unjoni Ewropea tas-Saħħa. Huwa se jagħmel dan billi jiddiversifika l-ktajjen tal-provvista, itejjeb l-aċċess għall-aktar trattamenti avvanzati, jagħti spinta lill-kompetittività, lir-reżiljenza u lis-sigurtà tas-sistemi tas-saħħa u jaħdem fuq inventarji strateġiċi. Huwa għandu wkoll il-kompitu li jibni fuq l-approċċ “Saħħa Waħda”, li jirrikonoxxi l-konnessjoni bejn in-nies, l-annimali, il-pjanti u l-ambjent li jaqsmu bejniethom.
IL-KLIMA, L-EMISSJONIJIET ŻERO NETTI U T-TKABBIR NADIF\nBħala l-Kummissarju għall-Klima, l-Emissjonijiet Żero Netti u t-Tkabbir Nadif, il-kompitu ta’ Wopke Hoekstra hu li jiżgura li l-UE twettaq l-impenji klimatiċi tagħha b’mod li jkun ġust, li jippermetti t-tkabbir ekonomiku, u li jappoġġa l-industrija. Huwa għandu wkoll il-kompitu li jsaħħaħ id-diplomazija tagħna dwar il-klima billi jaħdem mas-sħab madwar id-dinja.\n\nIT-TASSAZZJONI\nWopke Hoekstra huwa responsabbli wkoll għat-tassazzjoni. Il-kompitu tiegħu hu li jaħdem biex jiżgura li s-sistema tat-taxxa tagħna jkollha rwol kruċjali fl-appoġġ tal-kompetittività, tal-prosperità u tal-ġustizzja soċjali tal-Ewropa.
Bħala l-Kummissarju għad-Difiża u għall-Ispazju, Andrius Kubilius jaħdem mill-qrib mar-Rappreżentant Għoli u flimkien mal-Istati Membri dwar id-difiża Ewropea. Il-kompitu tiegħu hu li jgħin biex jiġi żgurat li, fir-rigward tad-difiża, l-Ewropa tonfoq aktar, tonfoq aħjar u tonfoq skont l-għanijiet komuni ta’ difiża Ewropej. B’mod parallel, huwa jissorvelja l-portafoll spazjali tal-Ewropa, li jirrifletti n-natura dejjem aktar ikkontestata tal-ispazju u r-rabtiet bejn l-ispazju u s-sigurtà u d-difiża ġenerali tagħna.
Marta Kos hija l-Kummissarju għat-Tkabbir. Hija tmexxi ’l quddiem il-proċess tat-tkabbir tal-Unjoni Ewropea u tiżviluppa r-relazzjonijiet tal-UE mal-pajjiżi fir-reġjun, inkluż fil-Balkani tal-Punent, fl-Ukrajna u fil-Moldova.
Jozef Síkela huwa l-Kummissarju għas-Sħubijiet Internazzjonali. Huwa jiżgura li l-UE tibni sħubijiet fit-tul u ta’ benefiċċju reċiproku mas-sħab internazzjonali tagħha għall-prosperità, għar-reżiljenza u għas-sigurtà tagħna.
IS-SAJD\nBħala l-Kummissarju għas-Sajd, Costas Kadis se jiżviluppa u jimplimenta viżjoni fit-tul għal settur Ewropew tas-sajd u tal-akkwakultura reżiljenti, kompetittiv u sostenibbli biex jgħin ħalli tiġi żgurata s-sovranità tal-ikel tal-Ewropa. \n\nL-OĊEANI\nCostas Kadis huwa wkoll il-Kummissarju għall-Oċeani. Il-kompitu tiegħu hu li jiżgura li l-UE tmexxi l-isforzi globali biex jiġu restawrati s-saħħa u s-sigurtà tal-oċeani tad-dinja u jiġu appoġġati l-komunitajiet kostali fl-Ewropa kollha.
Maria Luís Albuquerque hija l-Kummissarju għas-Servizzi Finanzjarji u għall-Unjoni tat-Tfaddil u tal-Investimenti. Il-kompitu tagħha hu li tisfrutta l-finanzjament meħtieġ għat-tranżizzjoni ekoloġika, diġitali u soċjali tal-UE, filwaqt li tissalvagwardja l-istabbiltà finanzjarja, tiżgura aċċess aħjar għall-finanzjament għan-negozji tal-UE u toħloq opportunitajiet aħjar għaċ-ċittadini biex itejbu s-sigurtà finanzjarja tagħhom stess.
L-UGWALJANZA \nHadja Lahbib hija l-Kummissarju għall-Ugwaljanza. F’dan ir-rwol, hija responsabbli għall-promozzjoni tal-ugwaljanza u tal-inklużjoni u għar-rispett tad-drittijiet tal-minoranzi bil-għan li jinħolqu soċjetà u mudell soċjali aktar ġusti għal kulħadd. \n\nIL-PREPARATEZZA U L-ĠESTJONI TAL-KRIŻIJIET\nHadja Lahbib hija wkoll il-Kummissarju responsabbli għall-preparatezza u għall-ġestjoni tal-kriżijiet. Hija qed taħdem biex tiżgura approċċ aktar robust u proattiv għall-ġestjoni tal-kriżijiet u għall-preparatezza ċivili Ewropej, kemm fil-fruntieri tagħna kif ukoll fix-xena globali.
EWROPA AKTAR SIKURA U AKTAR SIGURA\nBħala l-Kummissarju għall-Affarijiet Interni u għall-Migrazzjoni, Magnus Brunner huwa responsabbli għat-tisħiħ tas-sigurtà interna tal-Ewropa, għat-tfassil u għat-titjib tal-leġiżlazzjoni, tal-politiki u tar-risponsi operazzjonali tal-UE biex jiġi indirizzat il-ħafna theddid li qed inħabbtu wiċċna miegħu u biex jiġi żgurat li kull ċittadin Ewropew ikollu d-dritt bażiku li jħossu sikur.\n\nFRUNTIERI KOMUNI AKTAR B’SAĦĦITHOM\nMagnus Brunner se jissorvelja wkoll l-isforzi tal-Kummissjoni biex tistabbilixxi fruntiera komuni aktar b’saħħitha, aktar aġli u kompletament diġitalizzata.
Bħala l-Kummissarju għall-Ambjent u għar-Reżiljenza tal-Ilma u għal Ekonomija Ċirkolari Kompetittiva, il-kompitu ta’ Jessika Roswall hu li tmexxi l-ħidma biex titħares id-dinja naturali tagħna u tingħata spinta lill-ekonomija ċirkolari tagħna, filwaqt li jkun hemm enfasi fuq l-inċentivi, l-investiment u l-implimentazzjoni. B’dan il-mod, se tgħinna niżguraw li nibqgħu mexjin lejn l-għanijiet stabbiliti fil-Patt Ekoloġiku Ewropew.
IL-BAĠIT U L-ĠLIEDA KONTRA L-FRODI\nBħala l-Kummissarju għall-Baġit, għall-Ġlieda kontra l-Frodi u għall-Amministrazzjoni Pubblika, Piotr Serafin għandu l-kompitu li jmexxi l-ħidma għat-tħejjija tal-baġit fit-tul li jmiss tal-UE u li jiffaċilita tranżizzjoni bla xkiel mill-baġit attwali għal dak li jmiss.\n\nAMMINISTRAZZJONI PUBBLIKA MODERNA\nIl-Kummissarju għandu wkoll il-kompitu li jiżgura li l-Ewropa tkun tista’ tibbaża fuq amministrazzjoni pubblika moderna u effiċjenti biex twettaq il-prijoritajiet politiċi tagħna u tagħmel differenza fil-ħajja ta’ kuljum tal-Ewropej.
L-ENERĠIJA\nDan Jørgensen għandu l-kompitu li jnaqqas il-prezzijiet tal-enerġija għall-unitajiet domestiċi u għall-kumpaniji, jipproduċi aktar enerġija nadifa, itejjeb l-infrastruttura tal-grilja tagħna u jiżviluppa sistema tal-enerġija reżiljenti, interkonnessa u sigura.\n\nL-AKKOMODAZZJONI\nDan Jørgensen għandu l-kompitu li jappoġġa lill-Istati Membri biex jindirizzaw il-kawżi ewlenin tal-kwistjonijiet tal-provvista tal-akkomodazzjoni u li jisfrutta l-investiment pubbliku u privat għal akkomodazzjoni sostenibbli u għall-but ta’ kulħadd.
Bħala l-Kummissarju għan-Negozji Ġodda, ir-Riċerka u l-Innovazzjoni, Ekaterina Zaharieva għandha l-kompitu li tixpruna l-ambizzjoni tal-UE biex ir-riċerka u l-innovazzjoni, u x-xjenza u t-teknoloġija jitpoġġew fiċ-ċentru tal-ekonomija tagħna. Hi se trawwem l-investiment u l-kooperazzjoni, filwaqt li toħloq il-kundizzjonijiet it-tajba għar-riċerkaturi biex jirnexxu u jiżviluppaw ħiliet ġodda, u l-innovazzjoni meħtieġa għall-għanijiet tal-kompetittività, tas-sigurtà u tas-sostenibbiltà tal-UE.
ID-DEMOKRAZIJA U L-ISTAT TAD-DRITT\nIl-kompitu ta’ Michael McGrath hu li jiddefendi u jsaħħaħ il-valuri u l-prinċipji ewlenin tagħna li jirfdu l-Unjoni tagħna, is-soċjetajiet tagħna u l-ekonomiji tagħna. Huwa jaħdem biex jiżgura li ċ-ċittadini jista’ jkollhom fiduċja li s-setgħa tal-Istat tiġi eżerċitata b’mod ġust u oġġettiv.\n\nIL-ĠUSTIZZJA U L-PROTEZZJONI TAL-KONSUMATUR\nMichael McGrath huwa responsabbli wkoll għall-ġustizzja u għall-protezzjoni tal-konsumatur. Il-kompitu tiegħu hu li jiżgura li d-drittijiet jiġu difiżi, il-korruzzjoni tiġi kkastigata, u l-kuntratti jiġu infurzati.
Apostolos Tzitzikostas huwa l-Kummissarju għat-Trasport Sostenibbli u għat-Turiżmu. Il-kompitu tiegħu hu li jagħmel it-trasport Ewropew aktar kompetittiv, sostenibbli u reżistenti għal xokkijiet futuri, u li jiżgura li dan ikun sikur, aċċessibbli u bi prezzijiet raġonevoli għaċ-ċittadini kollha tal-UE.
Christophe Hansen huwa l-Kummissarju għall-Agrikoltura u għall-Ikel. Huwa jaħdem għat-tisħiħ tal-kompetittività, tar-reżiljenza u tas-sostenibbiltà tas-settur agrikolu, b’segwitu għar-rakkomandazzjonijiet mid-Djalogu Strateġiku dwar il-Futur tal-Agrikoltura fl-UE.
Glenn Micallef huwa l-Kummissarju għall-Ekwità Interġenerazzjonali, il-Kultura, iż-Żgħażagħ u l-Isport. Il-kompitu tiegħu hu li jagħti liż-żgħażagħ aktar libertà, vuċi u responsabbiltà fis-soċjetajiet tagħna, filwaqt li jibni fuq dak li jgħaqqadna flimkien fid-diversità, mill-wirt kulturali tagħna għall-isport fil-livelli kollha.
Agħżel il-kard u poġġiha fuq l-iskeda ta' żmien...
Kif inhi appuntata Il-Kummissjoni Ewropea
Qabel
Wara
Għajnuna
Iva, jekk jogħġbok.
Le grazzi
Trid li l-kard li jmiss titqiegħed awtomatikament fuq l-iskeda ta' żmien?
Prosit.
Sir af aktar dwar il-Kummissarji attwali:
Skopri aktar!
In-Nies Jivvutaw fl-Elezzjonijiet Ewropej
Kull 5 snin, in-nies fl-Unjoni Ewropea (UE) jivvutaw biex jagħżlu 720 Membru tal-Parlament Ewropew (MEPs), Dawn il-MEPs jirrappreżentaw madwar 450 miljun persuna minn 27 pajjiż.
Il-Parlament Jagħżel il-President tal-Kummissjoni
Wara l-elezzjonijiet, is-27 mexxej tal-pajjiż jagħżlu persuna biex tkun il-President tal-Kummissjoni Ewropea. Il-President jitkellem mal-Parlament, u jivvotaw biex jiddeċiedu jekk iridux li dik il-persuna tkun il-President.
Pajjiżi Jagħżlu l-Kummissarji Tagħhom
Kull pajjiż tal-UE jagħżel persuna waħda biex tkun Kummissarju. Il-President il-ġdid tal-Kummissjoni Ewropea jiddeċiedi liema impjiegi se jkollu kull Kummissarju. Il-pajjiżi kollha, ħlief il-pajjiż ta' oriġini tal-President, jagħżlu Kummissarju.
Il-Kandidati Jiltaqgħu l-Parlament
Kull persuna magħżula biex tkun Kummissarju trid titkellem mal-Parlament. Huma jwieġbu l-mistoqsijiet biex juru li huma l-persuna t-tajba għall-impjieg.
Il-Parlament jivvota dwar il-Kummissjoni Ewropea l-Ġdida
Il-President elett tal-Kummissjoni jippreżenta t-tim sħiħ tal-Kummissarji u l-pjanijiet tagħhom lill-Parlament Ewropew. Il-Parlament jivvota biex japprova t-tim kollu għal mandat ta' 5 snin.
Il-Kummissjoni l-Ġdida Tibda Taħdem
Is-27 mexxej tal-pajjiżi tal-UE jaħtru uffiċjalment il-Kummissjoni Ewropea l-ġdida. It-tim il-ġdid jibda l-ħidma tiegħu għall-5 snin li ġejjin. Il-Kummissjoni Ewropea attwali bdiet f'Diċembru 2024 u se tintemm f'Ottubru 2029.