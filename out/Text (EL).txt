Greek
Η ΕΥΡΩΠΑΪΚΉ\n        ΕΠΙΤΡΟΠΉ
Η ΕΥΡΩΠΑΪΚΉ\n        ΕΠΙΤΡΟΠΉ 2024-2029
Επιλέξτε ένα μέλος\nτου Σώματος επιτρόπων
Ούρσουλα\n<b>φον ντερ Λάιεν</b>
Τερέσα\n<b>Ριμπέρα Ροντρίγκεθ</b>
Χένα\n<b>Βιρκούνεν</b>
Στεφάν\n<b>Σεζουρνέ</b>
Κάγια\n<b>Κάλας</b>
Ροξάνα\n<b>Μινζάτου</b>
Ραφαέλε\n<b>Φίτο</b>
Μάρος\n<b>Σέφτσοβιτς</b>
Βάλντις\n<b>Ντομπρόβσκις</b>
Ντούμπραβκα\n<b>Σούιτσα</b>
Όλιβερ\n<b>Βάρχεϊ</b>
Βόπκε\n<b>Χούκστρα</b>
Άντριους\n<b>Κουμπίλιους</b>
Μάρτα\n<b>Κoς</b>
Γιόζεφ\n<b>Σίκελα</b>
Κώστας\n<b>Καδής</b>
Μαρία Λουίς\n<b>Αλμπουκέρκε</b>
Ατζά\n<b>Λαμπίμπ</b>
Μάγκνους\n<b>Μπρούνερ</b>
Γιέσικα\n<b>Ρούσβαλ</b>
Πιοτρ\n<b>Σεράφιν</b>
Νταν\n<b>Γιέρενσεν</b>
Εκατερίνα\n<b>Ζαχαρίεβα</b>
Μάικλ\n<b>ΜακΓκραθ</b>
Απόστολος\n<b>Τζιτζικώστας</b>
Kριστόφ\n<b>Χάνσεν</b>
Γκλεν\n<b>Μικάλεφ</b>
Πρόεδρος
Εκτελεστική αντιπρόεδρος
Καθαρή, Δίκαιη και νταγωνιστική Μετάβαση
Εκτελεστική αντιπρόεδρος
Τεχνολογική Κυριαρχία, Ασφάλεια και Δημοκρατία
Εκτελεστική αντιπρόεδρος
Ευημερία και Βιομηχανική Στρατηγική
Ύπατη εκπρόσωπος / αντιπρόεδρος
Εξωτερική Πολιτική και Πολιτική Ασφαλείας
Εκτελεστική αντιπρόεδρος
Κοινωνικά Δικαιώματα και Δεξιότητες, Ποιοτικές Θέσεις Εργασίας και Ετοιμότητα
Εκτελεστικός Αντιπρόεδρος
Συνοχή και Μεταρρυθμίσεις
Επίτροπος
Επίτροπος
Εμπόριο και Οικονομική Ασφάλεια, Διοργανικές Σχέσεις και Διαφάνεια
Οικονομία και Παραγωγικότητα, Εφαρμογή και Απλούστευση
Μεσόγειος
Υγεία και Καλή Μεταχείριση των Ζώων
Κλίμα, Μηδενικό Ισοζύγιο Εκπομπών και Καθαρή Ανάπτυξη
Άμυνα και Διάστημα
Διεύρυνση
Διεθνείς Εταιρικές Σχέσεις
Αλιεία και Ωκεανοί
Χρηματοοικονομικές Υπηρεσίες και Ένωση Αποταμιεύσεων και Επενδύσεων
Ισότητα, Ετοιμότητα και Διαχείριση Κρίσεων
Εσωτερικές Υποθέσεις και Μετανάστευση
Περιβάλλον, Ανθεκτικότητα των Υδάτων και Ανταγωνιστική Κυκλική Οικονομία
Προϋπολογισμός, Καταπολέμηση της Απάτης και Δημόσια Διοίκηση
Ενέργεια και Στέγαση
Νεοφυείς Επιχειρήσεις, Έρευνα και Καινοτομία
Δημοκρατία, Δικαιοσύνη, Κράτος Δικαίου και Προστασία του Καταναλωτή
Βιώσιμες Μεταφορές και Τουρισμός
Γεωργία και Τρόφιμα
Διαγενεακή Δικαιοσύνη, Νεολαία, Πολιτισμός και Αθλητισμός
<i>«Άποψή μου είναι ότι οι μεγαλύτερες προκλήσεις της εποχής μας —η ασφάλεια, η κλιματική αλλαγή, η ανταγωνιστικότητα— μπορούν να αντιμετωπιστούν μόνο με τη συλλογική δράση. Στο πλαίσιο αυτό, πιστεύω ότι η Ευρώπη πρέπει να κάνει την καλύτερη επιλογή που διαθέτει: την ένωση.» </i>\n\n<b>ΠΡΟΕΔΡΟΣ ΚΑ ΦΟΝ ΝΤΕΡ ΛΑΙΕΝ</b>
ΜΙΑ ΚΑΘΑΡΗ, ΔΙΚΑΙΗ ΚΑΙ ΑΝΤΑΓΩΝΙΣΤΙΚΗ ΜΕΤΑΒΑΣΗ \nΗ κα Τερέσα Ριμπέρα Ροντρίγκες είναι εκτελεστική αντιπρόεδρος για μια καθαρή, δίκαιη και ανταγωνιστική μετάβαση. Καθήκον της είναι να διασφαλίσει ότι η Ευρώπη θα παραμείνει σε καλό δρόμο ως προς την επίτευξη των στόχων της που ορίζονται στην Ευρωπαϊκή Πράσινη Συμφωνία, προωθώντας παράλληλα την απανθρακοποίηση και την εκβιομηχάνιση της οικονομίας μας. \n\nΑΝΤΑΓΩΝΙΣΜΟΣ \nΗ κα Τερέσα Ριμπέρα Ροντρίγκες είναι επίσης υπεύθυνη για τον εκσυγχρονισμό της πολιτικής ανταγωνισμού της ΕΕ με σκοπό τη στήριξη των ευρωπαϊκών επιχειρήσεων στην καινοτομία, τον ανταγωνισμό και την ηγετική θέση τους παγκοσμίως.
ΤΕΧΝΟΛΟΓΙΚΗ ΚΥΡΙΑΡΧΙΑ, ΑΣΦΑΛΕΙΑ ΚΑΙ ΔΗΜΟΚΡΑΤΙΑ\nΩς εκτελεστική αντιπρόεδρος για την τεχνολογική κυριαρχία, την ασφάλεια και τη δημοκρατία, η κα Χένα Βίρκουνεν έχει αναλάβει το καθήκον να καταπολεμήσει τις ολοένα και πιο σύνθετες απειλές για την ασφάλεια που αντιμετωπίζει η ΕΕ, ενισχύοντας παράλληλα τα εξωτερικά μας σύνορα και την εσωτερική μας ασφάλεια. Η προσπάθεια αυτή συμβαδίζει με την ευθύνη της να διασφαλίσει την ενίσχυση των ελευθεριών, της δικαιοσύνης και της δημοκρατίας μας.\n\nΨΗΦΙΑΚΕΣ ΚΑΙ ΠΡΩΤΟΠΟΡΙΑΚΕΣ ΤΕΧΝΟΛΟΓΙΕΣ\nΗ κα Χένα Βίρκουνεν είναι επίσης υπεύθυνη για το χαρτοφυλάκιο των ψηφιακών και πρωτοποριακών τεχνολογιών. Αυτό συνεπάγεται να καθοδηγήσει τις προσπάθειες της Ευρώπης για τη διαμόρφωση ενός ανταγωνιστικού, ανθεκτικού και χωρίς αποκλεισμούς ψηφιακού μέλλοντος και τη διατήρηση ή την επίτευξη ηγετικού ρόλου στις στρατηγικές ψηφιακές τεχνολογίες.
ΕΥΗΜΕΡΙΑ ΚΑΙ ΒΙΟΜΗΧΑΝΙΚΗ ΣΤΡΑΤΗΓΙΚΗ ΤΗΣ ΕΥΡΩΠΗΣ\nΩς εκτελεστικός αντιπρόεδρος για την ευημερία και τη βιομηχανική στρατηγική, ο κ. Στεφάν Σεζουρνέ έχει αναλάβει το καθήκον να δημιουργήσει τις συνθήκες ώστε οι βιομηχανίες και οι εταιρείες μας να επενδύσουν, να απαλλαγούν από τις ανθρακούχες εκπομπές και να γίνουν πιο ανταγωνιστικές. Θα εργαστεί για την ενίσχυση της κυριαρχίας της Ευρώπης σε κρίσιμους τομείς και τεχνολογίες.\nΕίναι υπεύθυνος να καθοδηγήσει τις εργασίες για την έναρξη μιας νέας εποχής παραγωγικότητας, καινοτομίας και ανταγωνιστικότητας, εξετάζοντας όλες τις διαφορετικές πτυχές, από την ενιαία αγορά έως την έρευνα, την οικονομία και την παραγωγικότητα, το εμπόριο, τα τελωνεία και τις χρηματοπιστωτικές αγορές.\n\nΒΙΟΜΗΧΑΝΙΑ, ΜΜΕ ΚΑΙ ΕΝΙΑΙΑ ΑΓΟΡΑ\nΟ κ. Στεφάν Σεζουρνέ είναι επίσης αρμόδιος για το χαρτοφυλάκιο της βιομηχανίας, των ΜΜΕ και της ενιαίας αγοράς. Καθήκον του είναι να τονώσει τις επενδύσεις, να δημιουργήσει πρωτοπόρες αγορές καθαρής τεχνολογίας και να δημιουργήσει συνθήκες για την ανάπτυξη και τον ανταγωνισμό των εταιρειών σε παγκόσμιο επίπεδο.
Η κα Κάγια Κάλας είναι η Ύπατη Εκπρόσωπος για θέματα εξωτερικής πολιτικής και πολιτικής ασφάλειας και αντιπρόεδρος της Ευρωπαϊκής Επιτροπής. Καθήκον της είναι να ηγηθεί μιας πιο στρατηγικής και δυναμικής εξωτερικής πολιτικής και πολιτικής ασφάλειας που θα επιτρέπει καλύτερα στην ΕΕ να επιδιώκει τα στρατηγικά της συμφέροντα και να διαμορφώνει το παγκόσμιο σύστημα. Ενισχύει επίσης την ικανότητα της Ευρώπης να δρα, εμβαθύνει τις αμοιβαία επωφελείς εταιρικές σχέσεις μας και προωθεί τις αξίες και τα συμφέροντά μας σε ολόκληρο τον κόσμο.
ΚΟΙΝΩΝΙΚΑ ΔΙΚΑΙΩΜΑΤΑ ΚΑΙ ΔΕΞΙΟΤΗΤΕΣ, ΠΟΙΟΤΙΚΕΣ ΘΕΣΕΙΣ ΕΡΓΑΣΙΑΣ ΚΑΙ ΕΤΟΙΜΟΤΗΤΑ\nΩς εκτελεστική αντιπρόεδρος για τα κοινωνικά δικαιώματα και τις δεξιότητες, τις ποιοτικές θέσεις εργασίας και την ετοιμότητα, η κα Ροξάνα Μινζάτου έχει αναλάβει το καθήκον να καθοδηγεί τις συνολικές εργασίες για την ενίσχυση του ανθρώπινου κεφαλαίου της Ευρώπης, από τις δεξιότητες και την εκπαίδευση έως τον πολιτισμό και τον αθλητισμό.\n\nΟ ΕΥΡΩΠΑΪΚΟΣ ΠΥΛΩΝΑΣ ΤΩΝ ΚΟΙΝΩΝΙΚΩΝ ΔΙΚΑΙΩΜΑΤΩΝ\nΗ κα Ροξάνα Μινζάτου είναι αρμόδια για το χαρτοφυλάκιο των κοινωνικών δικαιωμάτων και εργασιών, δεξιοτήτων και της εκπαίδευσης. Θα διασφαλίσει ότι η κοινωνική οικονομία της αγοράς μας στηρίζει τον μετασχηματισμό των βιομηχανιών και των κοινωνιών μας, καθώς και την ολοκλήρωση της ενιαίας αγοράς, με τη δημιουργία ποιοτικών θέσεων εργασίας, μεγαλύτερης ισότητας και με την απομάκρυνση περισσότερων ανθρώπων από τη φτώχεια.\n\nΜΙΑ ΕΝΩΣΗ ΔΕΞΙΟΤΗΤΩΝ\nΗ κα Ροξάνα Μινζάτου ηγείται των εργασιών για την Ένωση Δεξιοτήτων, με επίκεντρο τις επενδύσεις, την εκπαίδευση ενηλίκων και τη διά βίου μάθηση, την επαγγελματική εκπαίδευση και κατάρτιση, τη διατήρηση και την αναγνώριση δεξιοτήτων και την ενίσχυση των πληροφοριών για τις δεξιότητες.
ΣΥΝΟΧΗ ΚΑΙ ΜΕΤΑΡΡΥΘΜΙΣΕΙΣ\nΟ κ. Ραφαέλε Φίτο είναι εκτελεστικός αντιπρόεδρος για τη συνοχή και τις μεταρρυθμίσεις Καθήκον του είναι να διασφαλίσει ότι η ΕΕ εξακολουθεί να στηρίζει μεταρρυθμίσεις και επενδύσεις που συμβάλλουν άμεσα στην ενίσχυση της ευρωπαϊκής ανάπτυξης.\n\nΠΟΛΙΤΙΚΗ ΣΥΝΟΧΗΣ, ΠΕΡΙΦΕΡΕΙΑΚΗ ΑΝΑΠΤΥΞΗ ΚΑΙ ΠΟΛΕΙΣ\nΟ κ. Ραφαέλε Φίτο είναι επίσης υπεύθυνος για την πολιτική συνοχής, την περιφερειακή ανάπτυξη και τις πόλεις. Καθήκον του είναι να διασφαλίσει ότι η Ευρώπη επενδύει και στηρίζει τα κράτη μέλη, τις περιφέρειες, τις τοπικές αρχές και τους ιδιώτες.
ΕΜΠΟΡΙΟ ΚΑΙ ΟΙΚΟΝΟΜΙΚΗ ΑΣΦΑΛΕΙΑ\nΟ κ. Μάρος Σέφτσοβιτς είναι ο επίτροπος Εμπορίου και Οικονομικής Ασφάλειας. Καθήκον του είναι να σχεδιάσει και να εφαρμόσει μια πολιτική ελεύθερου και δίκαιου εμπορίου που θα επιτρέπει στην Ευρώπη να επιτύχει τους στόχους της όσον αφορά την ανταγωνιστικότητα, την ασφάλεια και τη βιωσιμότητα. Έχει επίσης αναλάβει το καθήκον να εργαστεί για ένα αποτελεσματικό και σύγχρονο τελωνειακό σύστημα που μπορεί να συμβάλει στην προστασία των πολιτών και να στηρίξει ισότιμους όρους ανταγωνισμού για τις επιχειρήσεις.\n\nΔΙΟΡΓΑΝΙΚΕΣ ΣΧΕΣΕΙΣ ΚΑΙ ΔΙΑΦΑΝΕΙΑ\nΟ κ. Μάρος Σέφτσοβιτς είναι επίσης επίτροπος Διοργανικών Σχέσεων και Διαφάνειας.
ΟΙΚΟΝΟΜΙΑ ΚΑΙ ΠΑΡΑΓΩΓΙΚΟΤΗΤΑ\nΩς επίτροπος Οικονομίας και Παραγωγικότητας, ο κ. Βάλντις Ντομπρόβσκις έχει αναλάβει το καθήκον να διασφαλίσει καλύτερο συντονισμό των πολιτικών μεταξύ της ΕΕ και των κρατών μελών, προκειμένου να στηρίξει τους κοινούς μας στόχους.\n\nΕΦΑΡΜΟΓΗ ΚΑΙ ΑΠΛΟΥΣΤΕΥΣΗ\nΟ κ. Βάλντις Ντομπρόβσκις είναι επίσης επίτροπος Εφαρμογής και Απλούστευσης. Καθήκον του είναι να μειώσει τον διοικητικό φόρτο και την επιβάρυνση υποβολής εκθέσεων τόσο για τους ιδιώτες όσο και για τις επιχειρήσεις, και να διασφαλίσει την καλύτερη εφαρμογή και επιβολή των κανόνων της ΕΕ.
Ως επίτροπος Μεσογείου, η κα Ντούμπραβκα Σούιτσα έχει αναλάβει το καθήκον να δημιουργήσει ένα κοινό και ανθρωποκεντρικό θεματολόγιο και να αναπτύξει εταιρικές σχέσεις με την περιοχή της Μεσογείου και τις χώρες της Νότιας Γειτονίας μας με βάση κοινές αξίες και διάλογο. Είναι επίσης η επίτροπος που είναι αρμόδια για τη δημογραφία.
Ως επίτροπος Υγείας και Καλής Μεταχείρισης των Ζώων, ο κ. Όλιβερ Βάρχεϊ έχει αναλάβει το καθήκον της ολοκλήρωσης της Ευρωπαϊκής Ένωσης Υγείας. Αυτό θα επιτευχθεί με τη διαφοροποίηση των αλυσίδων εφοδιασμού, τη βελτίωση της πρόσβασης στις πλέον προηγμένες θεραπείες, την ενίσχυση της ανταγωνιστικότητας, της ανθεκτικότητας και της ασφάλειας των συστημάτων υγείας και την επεξεργασία στρατηγικών απογραφών.  Είναι επίσης επιφορτισμένος με την αξιοποίηση της προσέγγισης «Μία υγεία», η οποία αναγνωρίζει τη σύνδεση μεταξύ ανθρώπων, ζώων, φυτών και του κοινού περιβάλλοντός τους.
ΚΛΙΜΑ, ΜΗΔΕΝΙΚΟ ΙΣΟΖΥΓΙΟ ΕΚΠΟΜΠΩΝ ΚΑΙ ΚΑΘΑΡΗ ΑΝΑΠΤΥΞΗ\nΩς επίτροπος Κλίματος, Μηδενικού Ισοζυγίου Εκπομπών και Καθαρής Ανάπτυξης, ο κ. Βόπκε Χούκστρα έχει αναλάβει το καθήκον να διασφαλίσει ότι η ΕΕ υλοποιεί τις δεσμεύσεις της για το κλίμα με δίκαιο τρόπο, καθιστά δυνατή την οικονομική ανάπτυξη και στηρίζει τη βιομηχανία. Είναι επίσης επιφορτισμένος με την ενίσχυση της κλιματικής διπλωματίας μας μέσω της συνεργασίας με εταίρους σε ολόκληρο τον κόσμο.\n\nΦΟΡΟΛΟΓΙΑ\nΟ κ. Βόπκε Χούκστρα είναι επίσης υπεύθυνος για τη φορολογία. Καθήκον του είναι να διασφαλίσει ότι το φορολογικό μας σύστημα διαδραματίζει καίριο ρόλο στη στήριξη της ανταγωνιστικότητας, της ευημερίας και της κοινωνικής δικαιοσύνης της Ευρώπης.
Ως επίτροπος Άμυνας και Διαστήματος, ο κ. Άντριους Κουμπίλιους συνεργάζεται στενά με την Ύπατο Εκπρόσωπο και από κοινού με τα κράτη μέλη για την ευρωπαϊκή άμυνα. Καθήκον του είναι να συμβάλει ώστε στον τομέα της άμυνας η Ευρώπη να δαπανά περισσότερα, να δαπανά καλύτερα και να δαπανά ευρωπαϊκά. Παράλληλα, επιβλέπει το Ευρωπαϊκό χαρτοφυλάκιο του διαστήματος, το οποίο αντικατοπτρίζει τον ολοένα και πιο αμφισβητούμενο χαρακτήρα του διαστήματος και τους δεσμούς με τη συνολική μας ασφάλεια και άμυνα.
Η κα Μάρτα Κος είναι επίτροπος Διεύρυνσης. Προωθεί τη διαδικασία διεύρυνσης της Ευρωπαϊκής Ένωσης και αναπτύσσει τις σχέσεις της ΕΕ με τις χώρες της περιοχής, συμπεριλαμβανομένων των Δυτικών Βαλκανίων, της Ουκρανίας και της Μολδαβίας.
Ο κ. Γιόζεφ Σίκελα είναι επίτροπος Διεθνών Εταιρικών Σχέσεων. Διασφαλίζει ότι η ΕΕ οικοδομεί μακροπρόθεσμες, αμοιβαία επωφελείς εταιρικές σχέσεις με τους διεθνείς εταίρους της για την ευημερία, την ανθεκτικότητα και την ασφάλειά μας.
ΑΛΙΕΙΑ \nΩς επίτροπος Αλιείας, ο κ. Κώστας Καδής θα αναπτύξει και θα υλοποιήσει ένα μακροπρόθεσμο όραμα για έναν ανθεκτικό, ανταγωνιστικό και βιώσιμο ευρωπαϊκό τομέα αλιείας και υδατοκαλλιέργειας που θα συμβάλει στη διασφάλιση της επισιτιστικής κυριαρχίας της Ευρώπης.  \n\nΩΚΕΑΝΟΙ \nΟ κ. Κώστας Καδής είναι επίσης επίτροπος Ωκεανών. Καθήκον του είναι να διασφαλίζει ότι η ΕΕ ηγείται των παγκόσμιων προσπαθειών για την αποκατάσταση της υγείας και της ασφάλειας των ωκεανών του πλανήτη και τη στήριξη των παράκτιων κοινοτήτων ανά την Ευρώπη.
Η κα Μαρία Λουίς Αλμπουκέρκε είναι επίτροπος Χρηματοοικονομικών Υπηρεσιών και Ένωσης Αποταμιεύσεων και Επενδύσεων Καθήκον της είναι να αποδεσμεύσει τη χρηματοδότηση που απαιτείται για την πράσινη, την ψηφιακή και την κοινωνική μετάβαση της ΕΕ, διασφαλίζοντας παράλληλα τη χρηματοπιστωτική σταθερότητα και την καλύτερη πρόσβαση των επιχειρήσεων της ΕΕ στη χρηματοδότηση, καθώς και δημιουργώντας καλύτερες ευκαιρίες για τους πολίτες ώστε να βελτιώσουν τη χρηματοοικονομική τους ασφάλεια.
ΙΣΟΤΗΤΑ\nΗ κα Ατζά Λαμπίμπ είναι επίτροπος Ισότητας. Στο πλαίσιο αυτού του ρόλου, είναι υπεύθυνη για την προώθηση της ισότητας και της ένταξης και για τον σεβασμό των δικαιωμάτων των μειονοτήτων με στόχο τη δημιουργία μιας δικαιότερης κοινωνίας και ενός κοινωνικού μοντέλου για όλους.\n\nΕΤΟΙΜΟΤΗΤΑ ΚΑΙ ΔΙΑΧΕΙΡΙΣΗ ΚΡΙΣΕΩΝ\nΗ κα Ατζά Λαμπίμπ είναι επίσης η επίτροπος που είναι αρμόδια για την ετοιμότητα και τη διαχείριση κρίσεων. Εργάζεται για τη διασφάλιση μιας πιο ισχυρής και προδραστικής προσέγγισης όσον αφορά την ευρωπαϊκή διαχείριση κρίσεων και την ετοιμότητα πολιτικής προστασίας, τόσο εντός των συνόρων μας όσο και στην παγκόσμια σκηνή.
ΜΕΓΑΛΥΤΕΡΗ ΑΣΦΑΛΕΙΑ ΚΑΙ ΠΡΟΣΤΑΣΙΑ ΣΤΗΝ ΕΥΡΩΠΗ\nΩς επίτροπος Εσωτερικών Υποθέσεων και Μετανάστευσης, ο κ. Μάγκνους Μπρούνερ είναι υπεύθυνος για την ενίσχυση της εσωτερικής ασφάλειας της Ευρώπης, τον σχεδιασμό και την αναβάθμιση της νομοθεσίας, των πολιτικών και των επιχειρησιακών απαντήσεων της ΕΕ με στόχο την αντιμετώπιση των πολυάριθμων απειλών που αντιμετωπίζουμε και τη διασφάλιση της τήρησης του βασικού δικαιώματος κάθε ευρωπαίου πολίτη να αισθάνεται ασφαλής.\n\nΙΣΧΥΡΟΤΕΡΑ ΚΟΙΝΑ ΣΥΝΟΡΑ\nΟ κ. Μάγκνους Μπρούνερ θα επιβλέπει επίσης τις προσπάθειες της Επιτροπής για την επίτευξη ισχυρότερων, πιο ευέλικτων και πλήρως ψηφιοποιημένων κοινών συνόρων.
Ως επίτροπος Περιβάλλοντος, Ανθεκτικότητας των Υδάτων και Ανταγωνιστικής Κυκλικής Οικονομίας, η κα Γιέσικα Ρούσβαλ έχει αναλάβει το καθήκον να ηγηθεί των εργασιών για την προστασία του φυσικού μας κόσμου και την τόνωση της κυκλικής οικονομίας μας, εστιάζοντας σε κίνητρα, επενδύσεις και την υλοποίηση. Με τον τρόπο αυτό, θα συμβάλει ώστε να συνεχίσουμε την ίδια πορεία όσον αφορά τους στόχους που ορίζονται στην Ευρωπαϊκή Πράσινη Συμφωνία.
ΠΡΟΫΠΟΛΟΓΙΣΜΟΣ ΚΑΙ ΚΑΤΑΠΟΛΕΜΗΣΗ ΤΗΣ ΑΠΑΤΗΣ\nΩς επίτροπος Προϋπολογισμού, Καταπολέμησης της Απάτης και Δημόσιας Διοίκησης, ο κ. Πιοτρ Σεράφιν έχει αναλάβει το καθήκον να ηγείται των εργασιών για την προετοιμασία του επόμενου μακροπρόθεσμου προϋπολογισμού της ΕΕ και να διευκολύνει την ομαλή μετάβαση από τον τρέχοντα προϋπολογισμό στον επόμενο.\n\nΜΙΑ ΣΥΓΧΡΟΝΗ ΔΗΜΟΣΙΑ ΔΙΟΙΚΗΣΗ\nΟ επίτροπος είναι επίσης επιφορτισμένος με το καθήκον να διασφαλίσει ότι η Ευρώπη μπορεί να αξιοποιήσει μια σύγχρονη και αποτελεσματική δημόσια διοίκηση για να υλοποιήσει τις πολιτικές μας προτεραιότητες και να κάνει τη διαφορά για τους Ευρωπαίους στην καθημερινή τους ζωή.
ΕΝΕΡΓΕΙΑ\nΟ κ. Νταν Γιέρενσεν έχει αναλάβει το καθήκον να μειώσει τις τιμές της ενέργειας για τα νοικοκυριά και τις επιχειρήσεις, να παράγει περισσότερη καθαρή ενέργεια, να αναβαθμίσει τις υποδομές δικτύου μας και να αναπτύξει ένα ανθεκτικό, διασυνδεδεμένο και ασφαλές ενεργειακό σύστημα.\n\nΣΤΕΓΑΣΗ\nΟ κ. Νταν Γιέρενσεν έχει αναλάβει το καθήκον να στηρίξει τα κράτη μέλη στην αντιμετώπιση των βαθύτερων αιτίων των ζητημάτων προσφοράς κατοικιών και να αποδεσμεύσει δημόσιες και ιδιωτικές επενδύσεις για οικονομικά προσιτή και βιώσιμη στέγαση.
Ως επίτροπος Νεοφυών Επιχειρήσεων, Έρευνας και Καινοτομίας, η κα Εκατερίνα Ζαχαρίεβα έχει αναλάβει το καθήκον να προωθήσει τη φιλοδοξία της ΕΕ να θέσει την έρευνα και την καινοτομία, την επιστήμη και την τεχνολογία στο επίκεντρο της οικονομίας μας. Θα προωθήσει τις επενδύσεις και τη συνεργασία, με τη δημιουργία των κατάλληλων συνθηκών ώστε οι ερευνητές και ερευνήτριες να ευδοκιμήσουν και να αναπτύξουν νέες δεξιότητες, καθώς και θα προωθήσει την καινοτομία που απαιτείται για τους στόχους ανταγωνιστικότητας, ασφάλειας και βιωσιμότητας της ΕΕ.
ΔΗΜΟΚΡΑΤΙΑ ΚΑΙ ΚΡΑΤΟΣ ΔΙΚΑΙΟΥ\nΟ κ. Μάικλ ΜακΓκράθ έχει αναλάβει το καθήκον να προασπίζει και να ενισχύει τις βασικές μας αξίες και αρχές που στηρίζουν την Ένωσή μας, τις κοινωνίες μας και τις οικονομίες μας. Εργάζεται για να διασφαλίσει ότι οι πολίτες μπορούν να έχουν εμπιστοσύνη στην άσκηση της κρατικής εξουσίας με δίκαιο και αντικειμενικό τρόπο.\n\nΔΙΚΑΙΟΣΥΝΗ ΚΑΙ ΚΑΤΑΝΑΛΩΤΕΣ\nΟ κ. Μάικλ ΜακΓκράθ είναι επίσης αρμόδιος για τη δικαιοσύνη και την προστασία των καταναλωτών. Καθήκον του είναι να διασφαλίζει την υπεράσπιση των δικαιωμάτων, την τιμωρία της διαφθοράς και την εκτέλεση των συμβάσεων.
Ο κ. Απόστολος Τζιτζικώστας είναι ο επίτροπος Βιώσιμων Μεταφορών και Τουρισμού. Καθήκον του είναι να καταστήσει τις ευρωπαϊκές μεταφορές πιο ανταγωνιστικές, πιο βιώσιμες και πιο ανθεκτικές σε μελλοντικούς κλυδωνισμούς και να διασφαλίσει ότι είναι ασφαλείς, προσβάσιμες και οικονομικά προσιτές για όλους τους πολίτες της ΕΕ.
Ο κ. Κριστόφ Χάνσεν είναι επίτροπος Γεωργίας και Τροφίμων. Εργάζεται για την ενίσχυση της ανταγωνιστικότητας, της ανθεκτικότητας και της βιωσιμότητας του γεωργικού τομέα, σε συνέχεια των συστάσεων του στρατηγικού διαλόγου για το μέλλον της γεωργίας στην ΕΕ.
Ο κ. Γκλεν Μικάλεφ είναι επίτροπος Διαγενεακής Δικαιοσύνης, Νεολαίας, Πολιτισμού και Αθλητισμού. Καθήκον του είναι να δώσει στους νέους περισσότερη ελευθερία, λόγο και υπευθυνότητα εντός των κοινωνιών μας, αξιοποιώντας αυτά που μας ενώνουν στην πολυμορφία, από την πολιτιστική μας κληρονομιά έως τον αθλητισμό σε όλα τα επίπεδα.
Επιλέξτε μια κάρτα και τοποθετήστε τη στο χρονοδιάγραμμα...
Πώς διορίζεται η Ευρωπαϊκή Επιτροπή
Πριν
Μετά
Βοήθεια
Ναι, σε παρακαλώ!
Όχι, ευχαριστώ
Θέλετε η επόμενη κάρτα να τοποθετηθεί αυτόματα x0003 στο χρονοδιάγραμμα;
Συγχαρητήρια
Μάθετε περισσότερα για τους σημερινούς Επιτρόπους:
Ανακαλύψτε περισσότερα!
Οι πολίτες ψηφίζουν στις ευρωπαϊκές εκλογές
Κάθε 5 χρόνια, οι πολίτες της Ευρωπαϊκής Ένωσης (ΕΕ) ψηφίζουν για να εκλέξουν τα 720 Μέλη του Ευρωπαϊκού Κοινοβουλίου (Ευρωβουλευτές). Αυτοί οι Ευρωβουλευτές εκπροσωπούν περίπου 450 εκατομμύρια άτομα από 27 χώρες.
Το Κοινοβούλιο επιλέγει τον Πρόεδρο της Επιτροπής
Μετά τις εκλογές, οι 27 αρχηγοί κρατών επιλέγουν ένα άτομο για να γίνει Πρόεδρος της Ευρωπαϊκής Επιτροπής. Ο Πρόεδρος συζητά με το Κοινοβούλιο και αυτό ψηφίζει για να αποφασίσει αν θέλουν αυτό το άτομο να γίνει Πρόεδρος.
Οι χώρες επιλέγουν τους Επιτρόπους τους
Κάθε χώρα της ΕΕ επιλέγει ένα άτομο για τον ρόλο του Επιτρόπου. Ο νέος Πρόεδρος της Ευρωπαϊκής Επιτροπής αποφασίζει ποια καθήκοντα θα αναλάβει ο κάθε Επίτροπος. Όλες οι χώρες, εκτός από τη χώρα του Προέδρου, επιλέγουν από έναν Επίτροπο.
Οι υποψήφιοι παρουσιάζονται στο Κοινοβούλιο
Το κάθε άτομο που προτάθηκε ως Επίτροπος πρέπει μιλήσει στο Κοινοβούλιο. Απαντά ερωτήσεις για να αποδείξει ότι είναι το κατάλληλο άτομο γι’ αυτή τη θέση.
Το Κοινοβούλιο εκλέγει τη νέα Ευρωπαϊκή Επιτροπή
Ο εκλεγείς Πρόεδρος της Επιτροπής παρουσιάζει όλη την ομάδα Επιτρόπων και τα σχέδιά τους στο Ευρωκοινοβούλιο. Το Κοινοβούλιο ψηφίζει για να εγκρίνει όλη την ομάδα για μια θητεία 5 ετών.
Η νέα Ευρωπαϊκή Επιτροπή αρχίζει να εργάζεται
Οι 27 αρχηγοί των κρατών της ΕΕ διορίζουν επίσημα τη νέα Ευρωπαϊκή Επιτροπή. Η νέα ομάδα αρχίζει να εργάζεται για τα επόμενα 5 χρόνια. Η σημερινή Ευρωπαϊκή Επιτροπή ξεκίνησε τον Δεκέμβριο του 2024 και θα τελειώσει τον Οκτώβριο του 2029.