Danish
EUROPA-\n        KOMMISSIONEN
EUROPA-\n        KOMMISSIONEN 2024-2029
Vælg et emne
Vælg et medlem\naf Kollegiet
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
Formand
Ledende næstformand
Ren, retfærdig og konkurrencedygtig omstilling
Ledende næstformand
Teknologisk suverænitet, sikkerhed og demokrati
Ledende næstformand
Velstand og industristrategi
Højtstående repræsentant / Næstformand
Udenrigsanliggender og sikkerhedspolitik
Ledende næstformand
Sociale rettigheder og færdigheder, job af høj kvalitet og parathed
Ledende næstformand
Samhørighed og reformer
Kommissær
Kommissær
Handel og økonomisk sikkerhed, Interinstitutionelle forbindelser og gennemsigtighed
Økonomi og produktivitet, Gennemførelse og forenkling
Middelhavsområdet
Sundhed og dyrevelfærd
Klima, nettonul og ren vækst
Forsvar og rummet
Udvidelse
Internationale partnerskaber
Fiskeri og havet
Finansielle tjenesteydelser og opsparings-og investeringsunionen
Ligestilling, beredskab og krisestyring
Indre anliggender og migration
Miljø, vandresiliens og en konkurrencedygtig cirkulær økonomi
Budget, bekæmpelse af svig og offentlig forvaltning
Energi og boliger
Startups, forskning og innovation
Demokrati, retlige anliggender, retsstatsprincippet og forbrugerbeskyttelse
Bæredygtig transport og turisme
Landbrug og fødevarer
Intergenerationel retfærdighed, ungdom, kultur og sport
<i>"Jeg mener, at vores æras største udfordringer – fra sikkerhed til klimaændringer til konkurrenceevne – kun kan løses gennem en fælles indsats. På denne baggrund mener jeg, at Europa må vælge den bedste løsning: Sammenhold." </i>\n\n<b>FORMAND URSULA VON DER LEYEN</b>
EN REN, RETFÆRDIG OG KONKURRENCEDYGTIG OMSTILLING \nTeresa Ribera Rodríguez er ledende næstformand med ansvar for en ren, retfærdig og konkurrencedygtig omstilling. Hun har til opgave at sikre, at Europa forbliver på rette spor med hensyn til de mål, der er fastsat i den europæiske grønne pagt, samt at fremme dekarboniseringen og industrialiseringen af vores økonomi. \n\nKONKURRENCE \nTeresa Ribera Rodríguez er også ansvarlig for at modernisere EU's konkurrencepolitik til støtte for europæiske virksomheder i deres bestræbelser på at innovere, konkurrere og blive førende på verdensplan.
TEKNOLOGISK SUVERÆNITET, SIKKERHED OG DEMOKRATI\nSom ledende næstformand med ansvar for teknologisk suverænitet, sikkerhed og demokrati har Henna Virkkunen til opgave at bekæmpe de stadig mere komplekse sikkerhedstrusler, som EU står over for, samtidig med vores ydre grænser og indre sikkerhed styrkes. Dette går hånd i hånd med hendes ansvar for at sikre, at vores frihed, retfærdighed og demokrati også styrkes.\n\nDIGITALE TEKNOLOGIER OG FRONTLINJETEKNOLOGIER\nHenna Virkkunen er også ansvarlig for digitale teknologier og frontteknologier. Dette indebærer at lede Europas bestræbelser på at forme en konkurrencedygtig, modstandsdygtig og inklusiv digital fremtid og bevare eller opnå lederskab inden for strategiske digitale teknologier.
EUROPAS VELSTAND OG INDUSTRISTRATEGI\nSom ledende næstformand med ansvar for velstand og industristrategi har Stéphane Séjourné til opgave at skabe de rette betingelser for, at vores industrier og virksomheder kan investere, dekarbonisere og blive mere konkurrencedygtige. Han vil arbejde på at styrke Europas suverænitet inden for vigtige sektorer og teknologier.\nHan er ansvarlig for at lede arbejdet med at indlede en ny æra med produktivitet, innovation og konkurrenceevne, med fokus på forskellige aspekter såsom det indre marked, forskning, økonomi og produktivitet, handel, told og finansielle markeder.\n\nINDUSTRI, SMV'ER OG DET INDRE MARKED\nStéphane Séjourné er også ansvarlig for industri, SMV'er og det indre marked. Han har til opgave at fremme investeringer, skabe førende markeder inden for ren teknologi og skabe betingelser for, at virksomheder kan vokse og konkurrere globalt.
Kaja Kallas er den højtstående repræsentant for udenrigsanliggender og sikkerhedspolitik og næstformand for Europa-Kommissionen. Hun har til opgave at føre en mere strategisk og assertiv udenrigs- og sikkerhedspolitik, så EU kan forfølge sine strategiske interesser og forme det globale system. Formålet er også at styrke Europas handleevne, uddybe vores gensidigt fordelagtige partnerskaber og fremme vores værdier og interesser i hele verden.
SOCIALE RETTIGHEDER OG FÆRDIGHEDER, JOB AF HØJ KVALITET OG PARATHED\nSom ledende næstformand for sociale rettigheder og færdigheder, job af høj kvalitet og parathed har Roxana Mînzatu til opgave at lede arbejdet med at styrke Europas menneskelige kapital i alt fra færdigheder og uddannelse til kultur og idræt.\n\nDEN EUROPÆISKE SØJLE FOR SOCIALE RETTIGHEDER\nRoxana Mînzatu har ansvaret for sociale rettigheder og job, færdigheder og uddannelse. Hun står for at sikre, at vores sociale markedsøkonomi støtter omstillingen af vores industrier og samfund og gennemførelsen af det indre marked, skaber job af høj kvalitet, mere ligestilling og hjælper flere mennesker ud af fattigdom.\n\nEN UNION MED FÆRDIGHEDER\nRoxana Mînzatu leder arbejdet på at sikre en Union med færdigheder med fokus på investeringer, voksenuddannelse og livslang læring, erhvervsuddannelse, fastholdelse og anerkendelse af færdigheder og styrkelse af viden om færdigheder.
SAMHØRIGHED OG REFORMER\nRaffaele Fitto er ledende næstformand med ansvar for samhørighed og reformer. Han har til opgave at sikre, at EU fortsat støtter reformer og investeringer, der direkte styrker den europæiske vækst.\n\nSAMHØRIGHEDSPOLITIK, REGIONALUDVIKLING OG BYER\nRaffaele Fitto er også ansvarlig for samhørighedspolitik, regionaludvikling og byer. Han har til opgave at sikre, at Europa investerer i og støtter medlemsstater, regioner, lokale myndigheder og mennesker.
HANDEL OG ØKONOMISK SIKKERHED\nMaroš Šefčovič er kommissær med ansvar for handel og økonomisk sikkerhed. Han har til opgave at udforme og gennemføre en fri og retfærdig handelspolitik, så Europa kan nå sine mål for konkurrenceevne, sikkerhed og bæredygtighed. Han har også til opgave at arbejde på et effektivt og moderne toldsystem, der kan beskytte borgerne og garantere lige vilkår for virksomhederne.\n\nINTERINSTITUTIONELLE FORBINDELSER OG GENNEMSIGTIGHED\nMaroš Šefčovič er også kommissær med ansvar for interinstitutionelle forbindelser og gennemsigtighed.
ØKONOMI OG PRODUKTIVITET\nSom kommissær med ansvar for økonomi og produktivitet har Valdis Dombrovskis til opgave at sikre bedre politisk koordinering mellem EU og medlemsstaterne til støtte for vores fælles mål.\n\nGENNEMFØRELSE OG FORENKLING\nValdis Dombrovskis er også kommissær med ansvar for gennemførelse og forenkling. Han har til opgave at mindske den administrative byrde og indberetningsbyrden for både borgere og virksomheder og sikre, at EU-reglerne gennemføres og håndhæves bedre.
Som kommissær med ansvar for Middelhavsområdet har Dubravka Šuica til opgave at skabe en fælles og menneskecentreret dagsorden og udvikle partnerskaber med Middelhavsområdet og sydlige nabolande på grundlag af fælles værdier og dialog. Hun er også kommissær med ansvar for demografi.
Som kommissær med ansvar for sundhed og dyrevelfærd har Olivér Várhelyi til opgave at fuldføre den europæiske sundhedsunion. Det vil han gøre ved at diversificere forsyningskæderne, forbedre adgangen til de mest avancerede behandlinger, styrke sundhedssystemernes konkurrenceevne, modstandsdygtighed og sikkerhed og arbejde på strategiske reserver.  Han har også til opgave at bygge videre på One Health-tilgangen, som anerkender tager højde for forbindelsen mellem mennesker, dyr, planter og deres fælles miljø.
KLIMA, NETTONUL OG REN VÆKST\nSom kommissær med ansvar for klima, nettonul og ren vækst har Wopke Hoekstra til opgave at sikre, at EU opfylder sine klimaforpligtelser på en måde, der er retfærdig, muliggør økonomisk vækst og støtter industrien. Han har også til opgave at styrke vores klimadiplomati gennem samarbejde med partnere i hele verden.\n\nBESKATNING\nWopke Hoekstra har også ansvar for beskatning. Hans opgave er at sikre, at vores skattesystem spiller en afgørende rolle til støtte for konkurrenceevne, velstand og social retfærdighed i Europa.
Som kommissær med ansvar for forsvar og rummet arbejder Andrius Kubilius tæt sammen med den højtstående repræsentant og medlemsstaterne om europæisk forsvar. Han har til opgave at sikre, at Europa investerer mere og bedre i forsvaret, og at der bruges europæiske produkter hertil. Samtidig er han ansvarlig for Europas rumfartsportefølje, som afspejler rummets omstridte karakter og forbindelserne til vores overordnede sikkerhed og forsvar.
Marta Kos er kommissær med ansvar for udvidelse. Hun har til opgave at fremme Den Europæiske Unions udvidelsesproces og udvikle EU's relationer med landene i området, herunder på Vestbalkan, i Ukraine og i Moldova.
Jozef Síkela er kommissær med ansvar for internationale partnerskaber. Han har til opgave at sikre, at EU opbygger langsigtede og gensidigt fordelagtige partnerskaber med sine internationale partnere med henblik på velstand, modstandsdygtighed og sikkerhed.
FISKERI \nSom kommissær med ansvar for fiskeri vil Costas Kadis udarbejde og gennemføre en langsigtet vision for en modstandsdygtig, konkurrencedygtig og bæredygtig europæisk fiskeri- og akvakultursektor til støtte for Europas suverænitet inden for fødevarer.  \n\nHAVET \nCostas Kadis er også kommissær med ansvar for havet. Han har til opgave at sikre, at EU står i spidsen for den globale indsats for at genoprette sundheden og sikkerheden i verdens have og støtte kystsamfundene i hele Europa.
Maria Luís Albuquerque er kommissær med ansvar for finansielle tjenesteydelser og opsparings- og investeringsunionen. Hun har til opgave at frigøre den finansiering, der er nødvendig for EU's grønne, digitale og sociale omstilling, samtidig med at den finansiel stabilitet opretholdes. Desuden arbejder hun på at sikre EU-virksomheder bedre adgang til finansiering og på at skabe bedre muligheder for, at borgerne kan styrke deres egen finansielle sikkerhed.
LIGESTILLING\nHadja Lahbib er kommissær med ansvar for ligestilling. I denne rolle er hun ansvarlig for at fremme ligestilling og inklusion samt værne om mindretals rettigheder med henblik på at skabe et mere retfærdigt samfund og en mere retfærdig samfundsmodel for alle.\n\nBEREDSKAB OG KRISESTYRING\nHadja Lahbib er også kommissær med ansvar for beredskab og krisestyring. Hun arbejder på at sikre en mere robust og proaktiv tilgang til europæisk krisestyring og civilt beredskab, både inden for vores grænser og på den globale scene.
ET TRYGGERE OG MERE SIKKERT EUROPA\nSom kommissær med ansvar for indre anliggender og migration er Magnus Brunner ansvarlig for at styrke Europas indre sikkerhed, udforme og opgradere EU's lovgivning, politikker og operationelle løsninger for at imødegå de mange trusler, vi står over for, og sikre, at alle EU-borgeres grundlæggende ret til at føle sig trygge imødekommes.\n\nSTÆRKERE FÆLLES GRÆNSER\nMagnus Brunner vil også være ansvarlig for Kommissionens bestræbelser på at skabe stærkere, mere fleksible og fuldt digitaliserede fælles grænser.
Som kommissær med ansvar for miljø, vandresiliens og en konkurrencedygtig cirkulær økonomi har Jessika Roswall til opgave at lede arbejdet med at beskytte vores natur og styrke vores cirkulære økonomi med fokus på incitamenter, investeringer og gennemførelse. Derved vil hun hjælpe med sikre, at vi holder kursen mod de mål, der er fastsat i den europæiske grønne pagt.
BUDGET OG BEKÆMPELSE AF SVIG\nSom kommissær med ansvar for budget, offentlig forvaltning og bekæmpelse af svig har Piotr Serafin til opgave at lede arbejdet med at udarbejde det næste langsigtede EU-budget og lette en gnidningsløs overgang fra det nuværende budget til det næste.\n\nEN MODERNE OFFENTLIG FORVALTNING\nKommissæren har også til opgave at sikre, at Europa kan trække på en moderne og effektiv offentlig forvaltning for at opfylde vores politiske prioriteter og gøre en forskel for europæerne i deres dagligdag.
ENERGI\nDan Jørgensen har til opgave at nedbringe energipriserne for husholdninger og virksomheder, producere mere ren energi, opgradere vores netinfrastruktur og udvikle et modstandsdygtigt, sammenkoblet og sikkert energisystem.\n\nBOLIGER\nDan Jørgensen har til opgave at støtte medlemsstaterne i deres bestræbelser på at håndtere de grundlæggende årsager til problemer med boligudbuddet og frigøre offentlige og private investeringer i økonomisk overkommelige og bæredygtige boliger.
Som kommissær med ansvar for startups, forskning og innovation har Ekaterina Zaharieva til opgave at fremme EU's ambition om at sætte forskning, innovation, videnskab og teknologi i centrum for vores økonomi. Hun vil fremme investeringer og samarbejde for at skabe de rette betingelser for, at forskere kan trives og udvikle nye færdigheder, og den innovation, der er nødvendig for EU's mål for konkurrenceevne, sikkerhed og bæredygtighed.
DEMOKRATI OG RETSSTATSPRINCIPPET\nMichael McGrath har til opgave at opretholde og styrke de kerneværdier og -principper, der understøtter vores Union, vores samfund og vores økonomier. Han arbejder på at sikre, at borgerne kan have tillid til, at statens magt udøves retfærdigt og objektivt.\n\nRETLIGE ANLIGGENDER OG FORBRUGERBESKYTTELSE\nMichael McGrath er også ansvarlig for retlige anliggender og forbrugerbeskyttelse. Han har til opgave at sikre, at der værnes om rettigheder, at korruption straffes, og at aftaler håndhæves.
Apostolos Tzitzikostas er kommissær med ansvar for bæredygtig transport og turisme. Han har til opgave at gøre europæisk transport mere konkurrencedygtig, bæredygtig og modstandsdygtig over for fremtidige chok og garantere sikker, tilgængelig og økonomisk overkommelig transport for alle EU-borgere.
Christophe Hansen er kommissær med ansvar for landbrug og fødevarer. Han arbejder på at styrke landbrugssektorens konkurrenceevne, modstandsdygtighed og bæredygtighed som opfølgning på henstillingerne fra den strategiske dialog om fremtiden for EU's landbrug.
Glenn Micallef er kommissær med ansvar for intergenerationel retfærdighed, ungdom, kultur og idræt. Han har til opgave at give unge mennesker mere frihed, indflydelse og ansvar i vores samfund på grundlag af det, der bringer os sammen i mangfoldighed, såsom vores kulturarv og idræt på alle niveauer.
Vælg et kort, og sæt det på tidslinjen...
Hvordan Europa-Kommissionen udnævnes
Før
Efter
Hjælp
Ja tak!
Nej tak
Vil du gerne have det næste kort sat på tidslinjen automatisk?
Tillykke
Få mere at vide om de nuværende kommissærer:
Opdag mere!
Befolkningerne stemmer ved europaparlamentsvalgene
Hvert femte år stemmer befolkningerne i den Europæiske Union (EU) for at vælge 720 medlemmer af Europa Parlamentet (MEP'er), disse MEP'er repræsenterer omkring 450 millioner mennesker fra 27 lande.
Parlamentet vælger kommissionens formand
Efter valgene vælger de 27 landes ledere en person, som skal være formand for Europa-Kommissionen. Formanden taler til parlamentet, og de stemmer for at beslutte, om de vil have denne person som formand.
Landene udnævner deres kommissærer
Hvert EU-land udnævner en person til kommissær. Den nye formand beslutter, hvilke jobs de enkelte kommissærer skal have. Alle landene, undtagen formandens hjemland, udnævner en kommissær.
Kandidaterne møder parlamentet
Alle de personer, som er udnævnt til kommissær, skal tale med parlamentet. De besvarer spørgsmål for at vise, at de er den rigtige til jobbet.
Parlamentet stemmer om den nye Europa-Kommission
Den valgte formand for kommissionen præsenterer hele holdet af kommissærer og deres planer for Europa-parlamentet. Parlamentet stemmer om godkendelse af hele holdet for en periode på fem år.
Den nye kommission begynder at arbejde
De 27 EU- landes ledere udnævner officielt den nye Europa-Kommission. Det nye hold begynder på de næste fem års arbejde. Den nuværende Europa-Kommission begyndte i december 2024 og slutter i oktober 2029.