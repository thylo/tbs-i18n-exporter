Finnish
EUROOPAN\n        KOMISSIO
EUROOPAN\n        KOMISSIO 2024–2029
Valitse aihe
Valitse kollegion\njäsen
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
Puheenjohtaja
Johtava varapuheenjohtaja
Puhdas, oikeudenmukainen ja kilpailukykyinen siirtymä
Johtava varapuheenjohtaja
Teknologinen omavaraisuus, turvallisuus ja demokratia
Johtava varapuheenjohtaja
Taloudellinen hyvinvointi ja teollisuusstrategia
Korkea edustaja / varapuheenjohtaja
Ulkoasiat ja turvallisuuspolitiikka
Johtava varapuheenjohtaja
Sosiaaliset oikeudet sekä osaaminen, laadukkaat työpaikat ja varautuminen
Johtava varapuheenjohtaja
Koheesio ja uudistukset
Komissaari
Komissaari
Kauppapolitiikka ja taloudellinen turvallisuus, Avoimuus ja toimielinten väliset suhteet
Talouspolitiikka ja tuottavuus, Lainsäädännön täytäntöön-pano ja yksinkertaistaminen
Välimeren alue
Terveysasiat ja eläinten hyvinvointi
Ilmastotoimet, nettonollatavoite ja puhdas kasvu
Puolustus ja avaruusasiat
Laajentumisasiat
Kansainväliset kumppanuudet
Kalastus- ja valtameriasiat
Rahoituspalvelut sekä säästö- ja investointiunioni
Yhdenvertaisuus, varautuminen ja kriisinhallinta
Sisä- ja muuttoliikeasiat
Ympäristöasiat, vesiresilienssi ja kilpailukykyinen kiertotalous
Talousarvio, petostentorjunta ja julkinen hallinto
Energia- ja asumisasiat
Startup-yritykset, tutkimus ja innovointi
Demokratia, oikeusasiat, oikeusvaltioperiaate ja kuluttajansuoja
Kestävä liikenne ja matkailu
Maatalous- ja elintarvikeasiat
Sukupolvien välinen oikeudenmukaisuus sekä nuoriso-, kulttuuri- ja urheiluasiat
<i>”Uskon, että aikakautemme suurimmat haasteet, kuten turvallisuus, ilmastonmuutos ja kilpailukyky, voidaan ratkaista vain yhteisillä toimilla. Sen vuoksi uskon, että Euroopan on valittava paras vaihtoehto: unioni.”</i>\n\n<b>PUHEENJOHTAJA URSULA VON DER LEYEN</b>
PUHDAS, OIKEUDENMUKAINEN JA KILPAILUKYKYINEN SIIRTYMÄ\nPuhtaasta, oikeudenmukaisesta ja kilpailukykyisestä siirtymästä vastaavana johtavana varapuheenjohtajana toimii Teresa Ribera Rodríguez. Hänen tehtävänään on varmistaa, että EU ei etäänny Euroopan vihreän kehityksen ohjelmassa asetetuista tavoitteista, ja edistää talouden hiilestä irtautumista ja teollistumista.\n\nKILPAILU\nKomissaari Ribera Rodríguez vastaa myös EU:n kilpailupolitiikan nykyaikaistamisesta. Tavoitteena on tukea EU:n yrityksiä innovoimaan, kilpailemaan ja saavuttamaan maailmanlaajuinen johtoasema.
TEKNOLOGINEN OMAVARAISUUS, TURVALLISUUS JA DEMOKRATIA\nTeknologisesta omavaraisuudesta, turvallisuudesta ja demokratiasta vastaavan johtavan varapuheenjohtajan Henna Virkkusen tehtävänä on torjua EU:hun kohdistuvia yhä monimuotoisempia turvallisuusuhkia ja samalla vahvistaa ulkorajojen valvontaa ja sisäistä turvallisuutta. Nämä tehtävät kytkeytyvät saumattomasti Virkkusen velvollisuuteen huolehtia siitä, että myös vapaudet, oikeus ja demokratia vahvistuvat EU:ssa.\n\nDIGI- JA KÄRKITEKNOLOGIAT \nHenna Virkkunen vastaa myös digi- ja kärkiteknologioista. Hänen tehtävänään on johtaa pyrkimyksiä rakentaa EU:lle digitaalisiin ratkaisuihin perustuva tulevaisuus, joka on kilpailukykyinen, häiriönsietokykyinen ja osallistava, sekä säilyttää tai saavuttaa johtoasema strategisten digiteknologioiden alalla.
EUROOPAN TALOUDELLINEN HYVINVOINTI JA TEOLLISUUSSTRATEGIA\nTaloudellisesta hyvinvoinnista ja teollisuusstrategiasta vastaavan johtavan varapuheenjohtajan Stéphane Séjournén tehtävänä on luoda EU:n teollisuudelle ja yrityksille edellytykset investoida, irtautua hiilestä ja parantaa kilpailukykyään. Hän pyrkii vahvistamaan EU:n omavaraisuutta strategisilla aloilla ja teknologiassa.\nKomissaari Séjournén vastuulla on ohjata työtä uuden tuottavuutta, innovointia ja kilpailukykyä tukevan aikakauden käynnistämiseksi ja ottaa siinä huomioon kaikki sisämarkkinoihin, tutkimukseen, talouteen ja tuottavuuteen, kauppaan, tulleihin ja rahoitusmarkkinoihin liittyvät näkökohdat. \n\nTEOLLISUUS, PK-YRITYKSET JA SISÄMARKKINAT \nStéphane Séjourné vastaa myös teollisuudesta, pk-yrityksistä ja sisämarkkinoista. Hänen tehtävänään on edistää investointeja, luoda puhtaan teknologian edelläkävijämarkkinat ja luoda yrityksille edellytykset kasvaa ja kilpailla maailmanlaajuisesti.
Kaja Kallas on unionin ulkoasioiden ja turvallisuuspolitiikan korkea edustaja ja Euroopan komission varapuheenjohtaja. Hänen tehtävänään on johtaa strategista ja määrätietoista ulko- ja turvallisuuspolitiikkaa, jonka avulla EU voi ajaa strategisia etujaan ja muokata maailmanlaajuista järjestelmää. Lisäksi Kaja Kallas vahvistaa Euroopan toimintakykyä, syventää kaikkia osapuolia hyödyttäviä kumppanuuksia ja edistää EU:n arvoja ja etuja kaikkialla maailmassa.
SOSIAALISET OIKEUDET SEKÄ OSAAMINEN, LAADUKKAAT TYÖPAIKAT JA VARAUTUMINEN\nSosiaalisista oikeuksista sekä osaamisesta, laadukkaista työpaikoista ja varautumisesta vastaavan johtavan varapuheenjohtajan Roxana Mînzatun tehtävänä on ohjata yleisiä toimia, joilla vahvistetaan Euroopan inhimillistä pääomaa niin osaamisen, koulutuksen, kulttuurin kuin urheilunkin aloilla.\n\nEUROOPAN SOSIAALISTEN OIKEUKSIEN PILARI \nRoxana Mînzatu vastaa sosiaalisista oikeuksista sekä työpaikoista, osaamisesta ja koulutuksesta. Hänen tehtävänään on varmistaa, että sosiaalinen markkinatalous tukee EU:n toimialojen ja yhteiskuntien muutosta, ja viedä sisämarkkinoiden kehitystyö päätökseen, minkä myötä syntyy laadukkaita työpaikkoja, yhdenvertaisuus lisääntyy ja yhä useammat ihmiset pääsevät ylös köyhyydestä.\n\nOSAAMISUNIONI\nRoxana Mînzatu johtaa osaamisunionin kehittämistyötä, jonka keskiössä ovat investoinnit, aikuiskoulutus, elinikäinen oppiminen, ammatillinen koulutus, osaamisen ylläpitäminen ja tunnustaminen sekä osaamista koskevan tiedon hankinta.
KOHEESIO JA UUDISTUKSET\nKoheesio- ja uudistusasioista vastaavana johtavana varapuheenjohtajana toimii Raffaele Fitto. Hänen tehtävänään on varmistaa, että EU tukee jatkossakin uudistuksia ja investointeja, jotka suoraan tukevat sen talouskasvua.\n\nKOHEESIOPOLITIIKKA, ALUEKEHITYS JA KAUPUNGIT\nKomissaari Fitto vastaa myös koheesiopolitiikasta, aluekehityksestä ja kaupungeista. Hänen tehtävänään on varmistaa, että EU investoi jäsenvaltioihin, alueisiin, paikallisviranomaisiin ja ihmisiin ja tukee niitä.
KAUPPAPOLITIIKKA JA TALOUDELLINEN TURVALLISUUS\nKauppapolitiikasta ja taloudellisesta turvallisuudesta vastaavana komissaarina toimii Maroš Šefčovič. Hänen tehtävänään on toteuttaa vapaata ja oikeudenmukaista kauppaa edistäviä politiikkatoimia, joiden avulla EU voi saavuttaa kilpailukykyä, turvallisuutta ja kestävyyttä koskevat tavoitteensa. Komissaarin tehtävänä on myös luoda tehokas ja moderni tullijärjestelmä, joka auttaa suojelemaan kuluttajia ja tukee yritysten tasapuolisia toimintaedellytyksiä.\n\nAVOIMUUS JA TOIMIELINTEN VÄLISET SUHTEET\nMaroš Šefčovič vastaa myös toimielinten välisistä suhteista ja avoimuudesta.
TALOUSPOLITIIKKA JA TUOTTAVUUS\nTalouspolitiikasta ja tuottavuudesta vastaavan komissaarin Valdis Dombrovskisin tehtävänä on varmistaa politiikkatoimien parempi koordinointi EU:n ja jäsenmaiden välillä yhteisten tavoitteiden tukemiseksi.\n\nLAINSÄÄDÄNNÖN TÄYTÄNTÖÖNPANO JA YKSINKERTAISTAMINEN\nKomissaari Dombrovskis vastaa myös lainsäädännön täytäntöönpanosta ja yksinkertaistamisesta. Hänen tehtävänään on vähentää sekä kansalaisten että yritysten hallinnollista taakkaa ja raportointivelvollisuuksia ja tehostaa EU:n lainsäädännön täytäntöönpanoa ja noudattamista.
Välimeren alueesta vastaavan komissaarin Dubravka Šuican tehtävänä on laatia EU:lle yhteinen ihmiskeskeinen lähestymistapa ja solmia yhteisiin arvoihin ja vuoropuheluun perustuvia kumppanuuksia Välimeren alueen ja EU:n eteläiseen naapurialueeseen kuuluvien maiden kanssa. Komissaari Šuica vastaa myös väestökehityksestä.
Terveysasioista ja eläinten hyvinvoinnista vastaavan komissaarin Olivér Várhelyin tehtävänä on saattaa Euroopan terveysunioni valmiiksi. Se tapahtuu monipuolistamalla toimitusketjuja, parantamalla edistyneimpien hoitojen saatavuutta, parantamalla terveydenhuoltojärjestelmien kilpailukykyä, häiriönsietokykyä ja varmuutta sekä kehittämällä valmiusvarastointia. Komissaari Várhelyin tehtävänä on myös kehittää edelleen ”yhteinen terveys” -mallia, joka perustuu ihmisten, eläinten, kasvien ja niiden yhteisen elinympäristön välisen yhteyden tunnustamiseen.
ILMASTOTOIMET, NETTONOLLATAVOITE JA PUHDAS KASVU\nIlmastotoimista, nettonollatavoitteesta ja puhtaasta kasvusta vastaavan komissaarin Wopke Hoekstran tehtävänä on varmistaa, että EU lunastaa ilmastositoumuksensa oikeudenmukaisella tavalla, joka mahdollistaa talouskasvun ja tukee teollisuutta. Hänen tehtävänään on myös vahvistaa ilmastodiplomatiaa tekemällä yhteistyötä EU:n kumppaneiden kanssa maailmanlaajuisesti.\n\nVEROTUS\nWopke Hoekstra vastaa myös verotuksesta. Hänen tehtävänään on varmistaa, että EU:n verojärjestelmä tukee kaikin tavoin Euroopan kilpailukykyä, vaurautta ja sosiaalista oikeudenmukaisuutta.
Puolustuksesta ja avaruusasioista vastaava komissaari Andrius Kubilius tekee tiivistä yhteistyötä EU:n ulkoasiainedustajan ja jäsenmaiden kanssa Euroopan puolustuksen eteen. Hänen tehtävänään on auttaa varmistamaan, että EU käyttää enemmän varoja puolustukseen ja että varat käytetään viisaammin ja niillä hankitaan eurooppalaisia tuotteita. Puolustuksen ohella Kubilius valvoo EU:n avaruuspolitiikkaa. Tämä toimeksianto kertoo siitä, että avaruuden hallinnasta käydään yhä kiivaampaa kilpailua ja että avaruuspolitiikka kytkeytyy puolustukseen ja yleiseen turvallisuuteen.
Laajentumisasioista vastaavana komissaarina toimii Marta Kos. Hän johtaa Euroopan unionin laajentumisprosessia ja kehittää EU:n suhteita asianomaisiin maihin ja alueisiin, kuten Länsi-Balkaniin, Ukrainaan ja Moldovaan.
Kansainvälisistä kumppanuuksista vastaavana komissaarina toimii Jozef Síkela. Hänen tehtävänään on varmistaa, että EU solmii kansainvälisten kumppaneidensa kanssa pitkäkestoisia ja molempia osapuolia hyödyttäviä kumppanuuksia, joiden tavoitteena on lisätä vaurautta ja parantaa selviytymiskykyä ja turvallisuutta.
KALASTUS\nKalastusasioista vastaavan komissaarin Costas Kadisin tehtävänä on laatia ja toteuttaa pitkän aikavälin visio, jossa panostukset Euroopan kalastus- ja vesiviljelyalan selviytymiskykyyn, kilpailukykyyn ja kestävyyteen nähdään yhtenä keinona varmistaa Euroopan elintarvikeomavaraisuus. \n\nVALTAMERET\nKomissaari Kadis vastaa myös valtameristä. Siinä ominaisuudessa hänen tehtävänään on varmistaa, että EU johtaa maailmanlaajuisia toimia, joilla parannetaan valtamerten terveyttä ja turvallisuutta ja tuetaan rannikkoyhteisöjä kaikkialla Euroopassa.
Rahoituspalveluista sekä säästö- ja investointiunionista vastaavana komissaarina toimii Maria Luís Albuquerque. Hänen tehtävänään on hankkia EU:n vihreään, digitaaliseen ja sosiaaliseen siirtymään tarvittavat varat rahoitusvakautta horjuttamatta sekä parantaa EU:n yritysten mahdollisuuksia saada rahoitusta ja kansalaisten mahdollisuuksia turvata taloutensa.
YHDENVERTAISUUS \nYhdenvertaisuudesta vastaavana komissaarina toimii Hadja Lahbib. Hänen tehtävänään on edistää yhdenvertaisuutta ja osallisuutta ja vaalia vähemmistöjen oikeuksia. Tavoitteena on kaikkien näkökulmasta oikeudenmukaisempi yhteiskunta ja sosiaalinen malli. \n\nVARAUTUMINEN JA KRIISINHALLINTA\nKomissaari Lahbib vastaa myös varautumisesta ja kriisinhallinnasta. Hän tekee työtä sen eteen, että EU:n toimet kriisinhallinnan ja siviilivalmiuden aloilla niin Euroopassa kuin muuallakin maailmassa olisivat entistä määrätietoisempia ja ennakoivampia.
TURVALLISEMPI EUROOPPA\nSisä- ja muuttoliikeasioista vastaavan komissaarin Magnus Brunnerin tehtävänä on vahvistaa EU:n sisäistä turvallisuutta sekä suunnitella ja päivittää EU:n lainsäädäntöä, politiikkoja ja operatiivisia valmiuksia, jotta voidaan vastata erilaisiin uhkiin ja taata, että jokainen EU:n kansalainen voi tuntea olonsa turvalliseksi.\n\nVAHVEMMAT YHTEISET RAJAT\nMagnus Brunner myös valvoo komission pyrkimyksiä vahvistaa EU:n yhteisiä rajoja, parantaa rajavalvonnan reaktiokykyä ja vauhdittaa digitalisointia.
Ympäristöasioista, vesiresilienssistä ja kilpailukykyisestä kiertotaloudesta vastaavan komissaarin Jessika Roswallin tehtävänä on johtaa luonnon suojelemiseksi ja kiertotalouden vauhdittamiseksi tehtävää työtä ja keskittyä siinä kannustimiin, investointeihin ja täytäntöönpanoon. Näin hän auttaa varmistamaan, ettei EU etäänny Euroopan vihreän kehityksen ohjelmassa asetetuista tavoitteista.
TALOUSARVIO JA PETOSTENTORJUNTA\nTalousarviosta, petostentorjunnasta ja julkisesta hallinnosta vastaavan komissaarin Piotr Serafinin tehtävänä on johtaa EU:n seuraavan pitkän aikavälin talousarvion valmistelua ja sujuvoittaa siirtymistä nykyisestä talousarviosta seuraavaan.\n\nNYKYAIKAINEN JULKISHALLINTO\nSerafinin tehtävänä on lisäksi varmistaa, että komission hallintokoneisto on nykyaikainen ja toimii tehokkaasti, jotta komissio pystyy saavuttamaan asettamansa keskeiset toimintapoliittiset tavoitteet ja tekemään konkreettisia parannuksia, jotka näkyvät EU:n kansalaisten arjessa.
ENERGIA\nEnergiakomissaari Dan Jørgensenin tehtävänä on pienentää kotitalouksien ja yritysten energialaskuja, tuottaa puhtaampaa energiaa, modernisoida EU:n sähköverkkoinfrastruktuuri ja parantaa energiajärjestelmän häiriönsietokykyä, yhteenliitettävyyttä ja varmuutta.\n\nASUMINEN\nKomissaari Jørgensenin tehtävänä on auttaa EU-maita asuntopulan perimmäisten syiden ratkomisessa ja saada liikkeelle julkisia ja yksityisiä investointeja kohtuuhintaiseen ja kestävään asuntorakentamiseen.
Startup-yrityksistä, tutkimuksesta ja innovoinnista vastaavan komissaarin Ekaterina Zaharievan tehtävänä on tukea EU:n tavoitetta viedä tutkimus, innovointi, tiede ja teknologia talouden ytimeen. Se tapahtuu edistämällä investointeja ja yhteistyötä, luomalla tutkijoille suotuisat olosuhteet menestymiseen ja uusien taitojen hankkimiseen sekä tukemalla innovointia, jota ilman EU:n on vaikea saavuttaa kilpailukykyä, turvallisuutta ja kestävyyttä koskevat tavoitteensa.
DEMOKRATIA JA OIKEUSVALTIOPERIAATE\nKomissaari Michael McGrathin tehtävänä on vaalia ja vahvistaa EU:n ja sen yhteiskuntien ja talouksien perustana olevia arvoja ja periaatteita. Hän pyrkii varmistamaan, että kansalaiset voivat luottaa siihen, että valtiot käyttävät valtaa oikeudenmukaisesti ja objektiivisesti.\n\nOIKEUSASIAT JA KULUTTAJANSUOJA\nMichael McGrath vastaa myös oikeusasioista ja kuluttajansuojasta. Hänen tehtävänään on varmistaa, että oikeudet toteutuvat, että korruptiosta rangaistaan ja että sopimuksia noudatetaan.
Kestävästä liikenteestä ja matkailusta vastaavana komissaarina toimii Apostolos Tzitzikostas. Hänen tehtävänään on parantaa EU:n liikenteen kilpailukykyä, kestävyyttä ja häiriönsietokykyä sekä varmistaa, että liikenne on turvallista, helppokäyttöistä ja kohtuuhintaista kaikille EU:ssa.
Maatalous- ja elintarvikeasioista vastaavana komissaarina toimii Christophe Hansen. Hänen tehtävänään on maatalouden kilpailukyvyn, selviytymiskyvyn ja kestävyyden parantaminen EU:n maatalouden tulevaisuudesta käydyssä strategisessa vuoropuhelussa esitettyjen suositusten mukaisesti.
Sukupolvien välisestä oikeudenmukaisuudesta sekä nuoriso-, kulttuuri- ja urheiluasioista vastaavana komissaarina toimii Glenn Micallef. Hänen tehtävänään on edistää nuorten vapauksia ja antaa heille enemmän sananvaltaa ja vastuuta EU:n yhteiskunnissa sen pohjalta, mikä eurooppalaisia yhdistää – kulttuuriperinnöstä urheiluun.
Valitse kortti ja aseta se aikajanalle…
Kuinka Euroopan komissio nimitetään
Ennen
Jälkeen
Ohje
Kyllä, kiitos!
Ei kiitos
Haluatko, että seuraava kortti asetetaan automaattisesti aikajanalle?
Onnittelut
Lue lisää nykyisistä komissaareista:
Hanki lisätietoa!
Ihmiset äänestävät eurovaaleissa
Viiden vuoden välein Euroopan unionin (EU) kansalaiset valitsevat äänestämällä Euroopan parlamenttiin 720 edustajaa (meppiä). Nämä mepit edustavat n. 450 miljoonaa ihmistä 27 jäsenvaltiosta.
Parlamentti valitsee komissiolle puheenjohtajan
Vaalien jälkeen näiden 27 jäsenvaltion johtajat valitsevat Euroopan komissiolle puheenjohtajan. Puheenjohtaja puhuu parlamentille, jonka jälkeen parlamentin jäsenet päättävät äänestämällä, halutaanko tämä henkilö parlamentin puheenjohtajaksi.
Jäsenvaltiot valitsevat komissaarinsa
Jokainen EU-maa valitsee yhden komissaarin. Euroopan komission uusi puheenjohtaja päättää kunkin komissaarin toimialasta. Kukin jäsenvaltio, paitsi puheenjohtajan kotimaa, valitsee yhden komissaarin.
Ehdokkaat kohtaavat parlamentin
Komissaariehdokkaan on tultava parlamentin kuultavaksi. Hänen on vastattava kysymyksiin, joiden tarkoituksena on selvittää ehdokkaan kelpoisuus valittuun toimeen.
Parlamentti äänestää uuden Euroopan komission kokoonpanosta
Komission puheenjohtajaksi valittu henkilö esittelee Euroopan parlamentille komissaarinsa ja heidän suunnitelmansa. Parlamentti äänestää uusien komissaarien hyväksymisestä 5 vuoden toimikaudeksi.
Uusi komissio aloittaa työskentelynsä
EU:n 27 jäsenvaltion johtajat nimittävät virallisesti uuden Euroopan komission. Uudet valitut jäsenet aloittavat työskentelynsä seuraavien 5 vuoden ajaksi. Nykyinen Euroopan komissio aloitti vuoden 2024 joulukuussa toimikautensa, joka päättyy vuoden 2029 lokakuussa.