Italian
LA COMMISSIONE\n        EUROPEA
LA COMMISSIONE\n        EUROPEA 2024-2029
Scegliere un argomento
Seleziona un membro\ndel Collegio
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
Presidente
Vicepresidente esecutiva
Transizione pulita, giusta e competitiva
Vicepresidente esecutiva
Sovranità tecnologica, sicurezza e democrazia
Vicepresidente esecutivo
Prosperità e strategia industriale
Alta rappresentante / Vicepresidente
Affari esteri e politica di sicurezza
Vicepresidente esecutiva
Diritti sociali e competenze, posti di lavoro di qualità e preparazione
Vicepresidente esecutivo
Coesione e riforme
Commissaria
Commissario
Commercio e sicurezza economica, Relazioni interistituzionali e trasparenza
Economia e produttività, Attuazione e semplificazione
Mediterraneo
Salute e benessere degli animali
Clima, azzeramento delle emissioni nette e crescita pulita
Difesa e Spazio
Allargamento
Partenariati internazionali
Pesca e oceani
Servizi finanziari e Unione dei risparmi e degli investimenti
Parità, Preparazione e gestione delle crisi
Affari interni e migrazione
Ambiente, resilienza idrica ed economia circolare competitiva
Bilancio, lotta antifrode e pubblica amministrazione
Energia e edilizia abitativa
Start-up, ricerca e innovazione
Democrazia, giustizia, Stato di diritto e tutela dei consumatori
Trasporti sostenibili e turismo
Agricoltura e alimentazione
Equità intergenerazionale, gioventù, cultura e sport
<i>"Ritengo che le maggiori sfide della nostra epoca – dalla sicurezza ai cambiamenti climatici e alla competitività – possano essere risolte solo mediante un'azione comune. In questo contesto ritengo che l'Europa debba scegliere l'opzione migliore: l'Unione." </i>\n\n<b>PRESIDENTE VON DER LEYEN</b>
UNA TRANSIZIONE PULITA, GIUSTA E COMPETITIVA\nTeresa Ribera Rodríguez è la vicepresidente esecutiva per una Transizione pulita, giusta e competitiva. Ha il compito di garantire che l'Europa rimanga sulla buona strada per conseguire gli obiettivi stabiliti nel <b>Green Deal europeo</b>, promuovendo nel contempo la <b>decarbonizzazione</b> e l'<b>industrializzazione</b> della nostra economia.\n\nCONCORRENZA\nTeresa Ribera Rodríguez si occupa inoltre di <b>modernizzare la politica dell'UE</b> in materia di concorrenza per aiutare le imprese europee a innovare, competere e primeggiare a livello mondiale.
SOVRANITÀ TECNOLOGICA, SICUREZZA E DEMOCRAZIA\nIn qualità di vicepresidente esecutiva per la Sovranità tecnologica, la sicurezza e la democrazia, Henna Virkkunen ha il compito di <b>contrastare le minacce alla sicurezza</b> sempre più complesse che incombono sull'UE,<b> al contempo rafforzando le nostre frontiere esterne e la nostra sicurezza interna</b>. Ciò va di pari passo con la sua responsabilità di garantire il rafforzamento delle nostre libertà, della nostra giustizia e della nostra democrazia.\n\nTECNOLOGIE DIGITALI E DI FRONTIERA\nHenna Virkkunen è inoltre responsabile del portafoglio per le tecnologie digitali e di frontiera. Tale incarico implica orientare gli sforzi a livello europeo intesi a plasmare un futuro digitale competitivo, resiliente e inclusivo e a <b>mantenere o assumere un ruolo guida in materia di tecnologie digitali strategiche</b>.
LA PROSPERITÀ E LA STRATEGIA INDUSTRIALE DELL'EUROPA\nIn qualità di vicepresidente esecutivo per la Prosperità e la strategia industriale, Stéphane Séjourné ha l'incarico di creare le condizioni affinché le nostre industrie e aziende possano investire, decarbonizzare e diventare più competitive. Si adopererà per<b> rafforzare la sovranità dell'Europa</b> in settori e tecnologie cruciali.\nHa la responsabilità di guidare i lavori intesi a inaugurare una <b>nuova era di produttività, innovazione e competitività</b>, considerando tutti i diversi aspetti: il mercato unico, la ricerca, l'economia e la produttività, il commercio, le dogane e i mercati finanziari.\n\nINDUSTRIA, PMI E MERCATO UNICO\nStéphane Séjourné è inoltre responsabile del portafoglio per l'industria, le PMI e il mercato unico. Ha l'incarico di <b>stimolare gli investimenti</b>, creare <b>mercati guida per le tecnologie pulite</b> e realizzare le condizioni che consentano alle imprese di crescere e competere sul piano internazionale.
Kaja Kallas è l'alta rappresentante per gli Affari esteri e la politica di sicurezza e vicepresidente della Commissione europea. Ha il compito di <b>guidare una politica estera e di sicurezza più strategica e assertiva </b>che meglio consenta all'UE di perseguire i propri interessi strategici e dare forma al sistema globale. Si adopera inoltre per <b>rafforzare la capacità di azione dell'Europa</b>, approfondire i nostri partenariati reciprocamente vantaggiosi e promuovere i nostri valori e interessi in tutto il mondo.
DIRITTI SOCIALI E COMPETENZE, POSTI DI LAVORO DI QUALITÀ E PREPARAZIONE\nIn qualità di vicepresidente esecutiva per i Diritti sociali e le competenze, i posti di lavoro di qualità e la preparazione, Roxana Mînzatu ha il compito di guidare l'insieme delle azioni volte a <b>rafforzare il capitale umano dell'Europa</b>, da competenze e istruzione a cultura e sport.\n\nIL PILASTRO EUROPEO DEI DIRITTI SOCIALI\nRoxana Mînzatu è responsabile del portafoglio per i diritti sociali e i posti di lavoro, le competenze e l'istruzione. Garantirà che la nostra <b>economia sociale di mercato </b>sostenga la trasformazione delle nostre industrie e società e il completamento del mercato unico,<b> creando posti di lavoro di qualità</b>, <b>promuovendo l'uguaglianza</b> e <b>sottraendo un maggior numero di persone alla povertà</b>.\n\nUN'UNIONE DELLE COMPETENZE\nRoxana Mînzatu dirige i lavori sull'Unione delle competenze, prestando particolare attenzione agli <b>investimenti</b>, <b>all'istruzione degli adulti</b>, <b>all'apprendimento permanente</b>, <b>all'istruzione e alla formazione professionali</b>, <b>al riconoscimento e al mantenimento delle competenze e alla raccolta di informazioni sulle competenze</b>.
COESIONE E RIFORME\nRaffaele Fitto è il vicepresidente esecutivo per la Coesione e le riforme. Il suo compito è far sì che l'UE continui a sostenere riforme e investimenti che contribuiscano direttamente a <b>rafforzare la crescita europea</b>.\n\nPOLITICA DI COESIONE, SVILUPPO REGIONALE E CITTÀ\nRaffaele Fitto è inoltre responsabile per la politica di coesione, lo sviluppo regionale e le città. Il suo incarico è <b>garantire che l'Europa offra sostegno e investimenti a favore degli Stati membri, delle regioni, delle autorità locali e dei cittadini</b>.
COMMERCIO E SICUREZZA ECONOMICA\nMaroš Šefčovič è il commissario per il Commercio e la sicurezza economica. Ha il compito di elaborare e attuare <b>una politica per un commercio libero ed equo</b> che consenta all'Europa di raggiungere i propri obiettivi in termini di competitività, sicurezza e sostenibilità. È inoltre incaricato di lavorare a <b>un sistema doganale efficace e moderno</b> che possa contribuire a proteggere i cittadini e promuovere condizioni di parità per le imprese.\n\nRELAZIONI INTERISTITUZIONALI E TRASPARENZA\nMaroš Šefčovič è anche commissario per le Relazioni interistituzionali e la trasparenza.
ECONOMIA E PRODUTTIVITÀ\nIn quanto commissario per l'Economia e la produttività, Valdis Dombrovskis ha il compito di garantire un <b>migliore coordinamento delle politiche tra l'UE e gli Stati membri</b> a sostegno dei nostri obiettivi comuni.\n\nATTUAZIONE E SEMPLIFICAZIONE\nValdis Dombrovskis è inoltre commissario per l'Attuazione e la semplificazione. Ha l'incarico di <b>ridurre gli oneri amministrativi e di rendicontazione</b> a carico di individui e imprese e di garantire una migliore attuazione e applicazione delle norme dell'UE.
In qualità di commissaria per il Mediterraneo, Dubravka Šuica ha l'incarico di <b>mettere a punto un'agenda comune</b> e<b> incentrata sulle persone e di sviluppare partenariati basati sul dialogo e su valori condivisi </b>con la regione mediterranea e con i paesi del vicinato meridionale. È inoltre commissaria responsabile per la demografia.
In qualità di commissario per la Salute e il benessere degli animali, Olivér Várhelyi si occupa di <b>completare l'Unione europea della salute</b>. Per raggiungere questo obiettivo diversificherà le catene di approvvigionamento, migliorerà l'accesso ai trattamenti più avanzati, darà impulso alla competitività, alla resilienza e alla sicurezza dei sistemi sanitari e lavorerà a inventari strategici.Ha anche il compito di <b>realizzare l'approccio "One Health »</b>, che riconosce il collegamento tra persone, animali, piante e l'ambiente che condividono.
CLIMA, AZZERAMENTO DELLE EMISSIONI NETTE E CRESCITA PULITA\nIn qualità di commissario per il Clima, l'azzeramento delle emissioni nette e la crescita pulita, Wopke Hoekstra ha il compito di <b>assicurare che l'UE tenga fede ai suoi impegni in ambito climatico</b> in modo equo e favorevole alla crescita economica e all'industria. Ha inoltre l'incarico di<b> rafforzare la nostra diplomazia climatica </b>collaborando con partner di tutto il mondo.\n\nFISCALITÀ\nWopke Hoekstra è inoltre responsabile per la fiscalità. Ha il compito di fare in modo che il nostro sistema fiscale svolga un ruolo cruciale nel<b> sostenere la competitività, la prosperità e l'equità sociale dell'Europa.</b>
In quanto commissario per la Difesa e lo spazio, Andrius Kubilius collabora strettamente con l'alta rappresentante e con gli Stati membri nell'ambito della difesa europea. Il suo compito è contribuire a garantire che, <b>quando è in gioco la difesa, la spesa dell'Europa sia maggiore, migliore ed europea</b>. Al contempo supervisiona il portafoglio europeo sullo spazio, tenendo conto della sua natura sempre più contesa e dei suoi legami con il complesso della nostra difesa e sicurezza.
Marta Kos è la commissaria per l'Allargamento. Si occupa di portare avanti il <b>processo di allargamento dell'Unione europea </b>e di sviluppare le relazioni dell'UE con i paesi della regione, compresi i Balcani occidentali, l'Ucraina e la Moldova.
Jozef Síkela è il commissario per i Partenariati internazionali. Si occupa di <b>garantire che l'UE costruisca partenariati a lungo termine e reciprocamente vantaggiosi con i suoi partner internazionali</b> a favore della nostra prosperità, resilienza e sicurezza.
PESCA\nIn qualità di commissario per la Pesca, Costas Kadis svilupperà e concretizzerà una visione a lungo termine per un settore europeo della pesca e dell'acquacoltura resiliente, competitivo e sostenibile per contribuire a garantire la<b> sovranità alimentare dell'Europa</b>.\n\nOCEANI\nCostas Kadis è anche commissario per gli Oceani. Il suo compito è garantire che l'UE guidi gli sforzi a livello mondiale volti a <b>ripristinare la salute e la sicurezza degli oceani del pianeta</b> e <b>sostenere le comunità costiere</b> in tutta Europa.
Maria Luís Albuquerque è commissaria per i Servizi finanziari e l'Unione dei risparmi e degli investimenti. Il suo compito è sbloccare i finanziamenti necessari per le<b> transizioni verde, digitale e sociale dell'UE</b>, nel contempo salvaguardando la <b>stabilità finanziaria</b>, facilitando l'<b>accesso delle imprese dell'UE ai finanziamenti</b> e offrendo ai cittadini migliori possibilità per accrescere la loro<b> sicurezza finanziaria</b>.
PARITÀ\nHadja Lahbib è la commissaria per la Parità. In tale veste ha la responsabilità di <b>promuovere la parità e l'inclusione</b> e<b> </b>di sostenere i <b>diritti delle minoranze</b> con l'obiettivo di creare una società e un modello sociale più equi per tutti.\n\nPREPARAZIONE E GESTIONE DELLE CRISI\nHadja Lahbib è anche commissaria responsabile per la Preparazione e la gestione delle crisi. Si adopera per garantire <b>un approccio più solido e proattivo alla gestione delle crisi e alla preparazione civile </b>dell'Europa, sia all'interno dei nostri confini che sulla scena mondiale.
UN'EUROPA PIÙ SICURA\nIn qualità di commissario per gli Affari interni e la migrazione, Magnus Brunner ha la responsabilità di <b>rafforzare la sicurezza interna dell'Europa</b> e di elaborare e aggiornare la legislazione, le politiche e le risposte operative dell'UE per affrontare le numerose minacce cui siamo esposti e garantire il diritto fondamentale di ogni cittadino europeo di sentirsi al sicuro.\n\nFRONTIERE COMUNI PIÙ FORTI\nMagnus Brunner supervisionerà inoltre gli sforzi della Commissione volti a <b>rendere le frontiere comuni più forti, più agili e interamente digitalizzate</b>.
In qualità di commissaria per l'Ambiente, la resilienza idrica e un'economia circolare competitiva, Jessika Roswall ha l'incarico di orientare le azioni intese a <b>proteggere la nostra natura</b> e a <b>stimolare la nostra economia circolare</b>, con particolare attenzione a incentivi, investimenti e attuazione. In questo modo ci aiuterà a mantenere la rotta verso gli obiettivi stabiliti nel <b>Green Deal europeo</b>.
BILANCIO E LOTTA ANTIFRODE\nIn qualità di commissario per il Bilancio, la lotta antifrode e la pubblica amministrazione, Piotr Serafin ha il compito di guidare i lavori in <b>preparazione del prossimo bilancio a lungo termine dell'UE </b>e di facilitare un'agevole transizione dal bilancio attuale a quello successivo. \n\nUNA PUBBLICA AMMINISTRAZIONE MODERNA\nIl commissario ha inoltre l'incarico di garantire che l'Europa possa contare su<b> una pubblica amministrazione moderna ed efficiente</b> per realizzare le nostre priorità politiche e fare la differenza nella vita quotidiana degli europei.
ENERGIA\nDan Jørgensen ha il compito di <b>abbassare i prezzi dell'energia</b> per le famiglie e le imprese, <b>aumentare la produzione di energia pulita</b>, <b>ammodernare la nostra infrastruttura di rete </b>e <b>sviluppare un sistema energetico resiliente, interconnesso e sicuro</b>.\n\nEDILIZIA ABITATIVA\nDan Jørgensen ha l'incarico di aiutare gli Stati membri ad affrontare le cause alla radice dei problemi legati all'offerta di alloggi e di sbloccare investimenti pubblici e privati a<b> favore di alloggi sostenibili e a prezzi accessibili.</b>
In qualità di commissaria per le Start-up, la ricerca e l'innovazione, Ekaterina Zaharieva ha il compito di realizzare l'ambizione dell'UE di <b>porre ricerca, innovazione, scienza e tecnologia al centro della nostra economia</b>. Favorirà gli <b>investimenti</b> e la <b>cooperazione</b>, creando le condizioni adatte affinché i ricercatori possano lavorare al meglio e sviluppare nuove competenze, e promuoverà l'innovazione necessaria per raggiungere gli obiettivi dell'UE in materia di competitività, sicurezza e sostenibilità.
DEMOCRAZIA E STATO DI DIRITTO\nMichael McGrath ha l'incarico di d<b>ifendere e rafforzare i valori e principi fondamentali alla base della nostra Unione</b>, delle nostre società e delle nostre economie. Si adopera per garantire che i cittadini possano fare affidamento su un esercizio equo e obiettivo del potere statale.\n\nGIUSTIZIA E TUTELA DEI CONSUMATORI\nMichael McGrath è anche responsabile della giustizia e della tutela dei consumatori. Il suo compito è <b>garantire che i diritti siano difesi, la corruzione sia punita </b>e i <b>contratti siano rispettati</b>.
Apostolos Tzitzikostas è il commissario per i Trasporti sostenibili e il turismo. Il suo compito è rendere i <b>trasporti europei più competitivi, sostenibili e resistenti</b> agli shock futuri e garantire che siano <b>sicuri e accessibili, anche economicamente, per tutti i cittadini dell'UE.</b>
Christophe Hansen è il commissario per l'Agricoltura e l'alimentazione. Lavora per <b>rafforzare la competitività, la resilienza e la sostenibilità del settore agricolo</b>, dando seguito alle raccomandazioni del dialogo strategico sul futuro dell'agricoltura nell'UE.
Glenn Micallef è il commissario per l'Equità intergenerazionale, i giovani, la cultura e lo sport. Il suo compito è <b>dotare i giovani di più libertà, voce in capitolo e responsabilità all'interno delle nostre società</b>, basandosi su ciò che ci unisce nella diversità, dal nostro patrimonio culturale allo sport a tutti i livelli.
Scegli una carta e posizionala sulla linea del tempo…
Come viene nominata la Commissione europea
Prima
Dopo
Aiuto
Sì, grazie!
No, grazie
Vuoi che la prossima carta venga posizionata automaticamente sulla linea del tempo?
Congratulazioni
Maggiori informazioni sugli attuali commissari:
Scopri di più!
I cittadini votano alle elezioni europee
Ogni 5 anni i cittadini dell'Unione europea (UE) votano per scegliere 720 membri del Parlamento europeo (MEP), i quali rappresentano circa 450 milioni di persone provenienti da 27 Paesi.
Il Parlamento sceglie il presidente della Commissione
Dopo le elezioni, i leader dei 27 Paesi scelgono una persona come presidente della Commissione europea. Il presidente compare dinnanzi al Parlamento, che vota per decidere se approvare la persona in questione come presidente.
Gli Stati scelgono i loro commissari
Ogni Stato dell'UE sceglie una persona come commissario. Il nuovo presidente della Commissione europea decide le funzioni di ciascun commissario. Tutti gli Stati, tranne quello di provenienza del presidente, scelgono un commissario.
I candidati si presentano in Parlamento
Ogni persona scelta per diventare commissario deve presentarsi dinnanzi al Parlamento. Deve rispondere a delle domande per dimostrare di essere la persona giusta per il ruolo.
Il Parlamento vota la nuova Commissione europea
Il presidente eletto della Commissione presenta al Parlamento europeo il collegio completo dei commissari e le loro competenze. Il Parlamento vota per approvare l'intero collegio per un mandato di 5 anni.
La nuova Commissione inizia a lavorare
I leader dei 27 Stati dell'UE nominano ufficialmente la nuova Commissione europea. Il nuovo collegio inizia ad operare per i prossimi 5 anni. L'attuale Commissione europea è operativa da dicembre 2024 e concluderà i suoi lavori a ottobre 2029.