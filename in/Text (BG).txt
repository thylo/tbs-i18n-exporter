Bulgarian
ЕВРОПЕЙСКАТА\n        КОМИСИЯ
ЕВРОПЕЙСКАТА\n        КОМИСИЯ 2024-2029 Г.
Моля, изберете тема
Изберете член\nна колегията
Урсула\n<b>фон дер Лайен</b>
Тереса\n<b>Рибера Родригес</b>
Хена\n<b>Виркунен</b>
Стефан\n<b>Сежурне</b>
Кая\n<b>Калас</b>
Роксана\n<b>Мънзату</b>
Рафаеле\n<b>Фито</b>
Марош\n<b>Шефчович</b>
Валдис\n<b>Домбровскис</b>
Дубравка\n<b>Шуица</b>
Оливер\n<b>Вархеи</b>
Вопке\n<b>Хукстра</b>
Андрюс\n<b>Кубилюс</b>
Марта\n<b>Кос</b>
Йозеф\n<b>Сикела</b>
Костас\n<b>Кадис</b>
Мария Луиш\n<b>Албукерк</b>
Хаджа\n<b>Лабиб</b>
Магнус\n<b>Брунер</b>
Йесика\n<b>Русвал</b>
Пьотър\n<b>Серафин</b>
Дан\n<b>Йоргенсен</b>
Екатерина\n<b>Захариева</b>
Майкъл\n<b>Макграт</b>
Апостолос\n<b>Дзидзикостас</b>
Кристоф\n<b>Хансен</b>
Глен\n<b>Микалеф</b>
Председател
Изпълнителен заместник-председател
Чист, справедлив и конкурентоcпособен преход
Изпълнителен заместник-председател
Технологичен суверенитет, сигурност и демокрация
Изпълнителен заместник-председател
Просперитет и промишлена стратегия
Върховен представител / Заместник-председател
Външни работи и политика на сигурност
Изпълнителен заместник-председател
Социални права и умения, качествени работни места и подготовка
Изпълнителен заместник-председател
Сближаване и реформи
Комисар
Комисар
Търговия и икономическа сигурност, Междуинституционални отношения и прозрачност
Икономика и производителност, Изпълнение и опростяване
Средиземноморие
Здравеопазване, хуманно отношение към животните
Климат, нулеви нетни емисии и чист растеж
Отбрана и космическо пространство
Разширяване
Международни партньорства
Рибарство и океани
Финансови услуги и съюз на спестяванията и инвестициите
Равенство, готовност и управление на кризи
Вътрешни работи и миграция
Околна среда, устойчивост на водните ресурси и конкурентоспособна кръгова икономика
Бюджет, борба с измамите и публична администрация
Енергия и жилища
Новосъздадени предприятия, научни изследвания и иновации
Демокрация, правосъдие, върховенство на закона и защита на потребителите
Устойчив транспорт и туризъм
Селско стопанство и храни
Справедливост между поколенията, младеж, култура и спорт
<i>„Според мен най-големите предизвикателства на нашето време — като се започне от сигурността и изменението на климата и се стигне до конкурентоспособността — могат да бъдат решени само чрез съвместни действия. В този контекст вярвам, че Европа трябва да избере най-добрия вариант, с който разполага: Съюза.“</i>\n\n<b>ПРЕДСЕДАТЕЛЯТ ФОН ДЕР ЛАЙЕН</b>
ЧИСТ, СПРАВЕДЛИВ И КОНКУРЕНТОСПОСОБЕН ПРЕХОД\nТереса Рибера Родригес е изпълнителният заместник-председател за чистия, справедлив и конкурентоспособен преход. Нейната задача е да се погрижи за това Европа да продължава да изпълнява своите цели, заложени в Европейския зелен пакт, като същевременно се стимулират декарбонизацията и индустриализацията на нашата икономика.\n\nКОНКУРЕНЦИЯ\nТереса Рибера Родригес отговаря и за модернизирането на политиката на ЕС в областта на конкуренцията, за да се подкрепят европейските дружества, така че да осъществяват иновации, да се конкурират и да заемат водеща позиция в световен мащаб.
ТЕХНОЛОГИЧЕН СУВЕРЕНИТЕТ, СИГУРНОСТ И ДЕМОКРАЦИЯ\nВ качеството си на изпълнителен заместник-председател за технологичния суверенитет, сигурността и демокрацията Хена Виркунен отговаря за борбата с все по-сложните заплахи за сигурността, пред които е изправен ЕС, като същевременно се укрепват външните ни граници и вътрешната ни сигурност. Успоредно с това тя носи отговорността да гарантира, че нашите свободи, справедливостта и демокрацията също са подсилени.\n\nЦИФРОВИ И АВАНГАРДНИ ТЕХНОЛОГИИ \nХена Виркунен отговаря и за портфейла „Цифрови и авангардни технологии“. Това означава да ръководи усилията на Европа за изграждане на конкурентоспособно, устойчиво на въздействия и приобщаващо цифрово бъдеще и за поддържане или постигане на лидерска позиция в стратегическите цифрови технологии.
ПРОСПЕРИТЕТ И ПРОМИШЛЕНА СТРАТЕГИЯ НА ЕВРОПА\nВ качеството си на изпълнителен заместник-председател за просперитета и промишлената стратегия Стефан Сежурне има задачата да създаде условия, благодарение на които нашите промишлени отрасли и предприятия да инвестират, да осъществят декарбонизация и да станат по-конкурентоспособни. Той ще работи за укрепване на суверенитета на Европа в сектори и технологии от решаващо значение.\nТой отговаря за насочването на работата с цел началото на нова ера на производителност, иновации и конкурентоспособност, като ще бъдат взети предвид всички различни аспекти — от единния пазар до научните изследвания, икономиката и производителността, търговията, митниците и финансовите пазари. \n\nПРОМИШЛЕНОСТ, МСП И ЕДИНЕН ПАЗАР \nСтефан Сежурне отговаря и за портфейла „Промишленост, МСП и единен пазар“. Неговата задача е да се стимулират инвестициите, да се създават водещи пазари за чисти технологии и да се създават условия дружествата да се разрастват и да се конкурират на световната сцена.
Кая Калас е върховният представител на Съюза по въпросите на външните работи и политиката на сигурност и заместник-председател на Европейската комисия. Нейната задача е да ръководи по-стратегическа и решителна външна политика и политика на сигурност, която дава по-добра възможност на ЕС да следва стратегическите си интереси и да определя облика на глобалната система. Тя също така подобрява способността на Европа да действа, задълбочава нашите взаимноизгодни партньорства и защитава нашите ценности и интереси по целия свят.
СОЦИАЛНИ ПРАВА И УМЕНИЯ, КАЧЕСТВЕНИ РАБОТНИ МЕСТА И ПОДГОТОВКА\nВ качеството си на изпълнителен заместник-председател за социалните права и уменията, качествените работни места и подготовката Роксана Мънзату има за задача да ръководи цялостната работа по укрепване на човешкия капитал на Европа — като се започне от уменията и образованието и се стигне до културата и спорта.\n\nЕВРОПЕЙСКИ СТЪЛБ НА СОЦИАЛНИТЕ ПРАВА \nПортфейлът на Роксана Мънзату обхваща социалните права и работните места, уменията и образованието. Тя ще се гарантира, че нашата социална пазарна икономика подкрепя трансформацията на нашите промишлени отрасли и общества, както и завършването на единния пазар, като се осигуряват качествени работни места, равенството се засилва и повече хора се избавят от бедността.\n\nСЪЮЗ НА УМЕНИЯТА\nРоксана Мънзату ръководи работата по Съюза на уменията, като фокусът ще бъде върху инвестициите, ученето за възрастни и ученето през целия живот, професионалното образование и обучение, запазването и признаването на уменията и по-доброто определяне на необходимите умения.
СБЛИЖАВАНЕ И РЕФОРМИ\nРафаеле Фито е изпълнителният заместник-председател, който отговаря за сближаването и реформите. Неговата задача е да гарантира, че ЕС продължава да подкрепя реформите и инвестициите, които пряко допринасят за укрепването на европейския растеж.\n\nПОЛИТИКА НА СБЛИЖАВАНЕ, РЕГИОНАЛНО РАЗВИТИЕ И ГРАДОВЕ\nРафаеле Фито отговаря и за политиката на сближаване, регионалното развитие и градовете. Неговата задача е да гарантира, че Европа инвестира в държавите членки, регионите, местните органи и гражданите и ги подкрепя.
ТЪРГОВИЯ И ИКОНОМИЧЕСКА СИГУРНОСТ\nМарош Шефчович е комисарят за търговията и икономическата сигурност. Неговата задача е да разработи и приложи политика за свободна и справедлива търговия, която дава възможност на Европа да постигне своите цели в областта на конкурентоспособността, сигурността и устойчивостта. Той има също така задачата да работи за ефективна и модерна митническа система, която може да помогне за защитата на гражданите и да подкрепи еднаквите условия на конкуренция за предприятията.\n\nМЕЖДУИНСТИТУЦИОНАЛНИ ОТНОШЕНИЯ И ПРОЗРАЧНОСТ\nМарош Шефчович е и комисарят за междуинституционалните отношения и прозрачността.
ИКОНОМИКА И ПРОИЗВОДИТЕЛНОСТ\nВ качеството си на комисар за икономиката и производителността Валдис Домбровскис има задачата да осигури по-добра координация на политиките между ЕС и държавите членки в подкрепа на нашите общи цели.\n\nИЗПЪЛНЕНИЕ И ОПРОСТЯВАНЕ\nВалдис Домбровскис е също така комисарят за изпълнението и опростяването. Неговата задача е да намали административната тежест и тежестта на докладване както за гражданите, така и за дружествата, и да гарантира, че правилата на ЕС се изпълняват и прилагат по-добре.
Като комисар за Средиземноморието Дубравка Шуица има за задача да създаде обща и ориентирана към хората програма и да развие партньорства със Средиземноморския регион и държавите от южното ни съседство въз основа на общи ценности и диалог. Тя е и комисарят, отговарящ за демографията.
В качеството си на комисар за здравето и хуманното отношение към животните Оливер Вархеи има за задача да завърши изграждането на Европейския здравен съюз. Той ще постигне това чрез диверсифициране на веригите на доставки, подобряване на достъпа до най-модерните видове лечение, повишаване на конкурентоспособността, издръжливостта и сигурността на здравните системи и работа по стратегическите материални запаси. Ролята му е също така да доразвие подхода „Едно здраве“, чрез който се отчита връзката между хората, животните, растенията и околната среда, която споделят.
КЛИМАТ, НУЛЕВИ НЕТНИ ЕМИСИИ И ЧИСТ РАСТЕЖ\nВ качеството си на комисар за климата, нулевите нетни емисии и чистия растеж Вопке Хукстра има задачата да осигури изпълнението на ангажиментите на ЕС в областта на климата по начин, който е справедлив, дава възможност за икономически растеж и подкрепя промишлеността. Друга негова задача е да засили нашата дипломация по въпросите на климата чрез работа с партньорите по света.\n\nДАНЪЧНО ОБЛАГАНЕ\nВопке Хукстра отговаря и за данъчното облагане. Ролята му е да гарантира чрез работата си, че нашата данъчна система играе решаваща роля в подкрепа на конкурентоспособността, просперитета и социалната справедливост на Европа.
В качеството си на комисар за отбраната и космическото пространство Андрюс Кубилюс работи в тясно сътрудничество с върховния представител и държавите членки по въпросите на европейската отбрана. Задачата му е да помогне да се гарантира, че когато става въпрос за отбрана, Европа изразходва повече средства, по по-добър начин и при това за произведено в Европа оборудване. Успоредно с това той осъществява надзор над европейския космически портфейл, което отразява все по-оспорвания характер на космическото пространство и връзките с цялостната ни сигурност и отбрана.
Марта Кос е комисарят за разширяването. Тя се грижи за напредъка на процеса на разширяване на Европейския съюз и развива отношенията на ЕС с държавите от региона, включително в Западните Балкани, Украйна и Молдова.
Йозеф Сикела, комисар за международните партньорства Той се грижи за това ЕС да изгражда дългосрочни, взаимноизгодни партньорства със своите международни партньори, за да имаме просперитет, устойчивост на въздействия и сигурност.
РИБАРСТВО\nВ качеството си на комисар за рибарството Костас Кадис ще разработи и осъществи дългосрочна визия за стабилен, конкурентоспособен и устойчив европейски сектор на рибарството и аквакултурите, за да спомогне за гарантиране на продоволствената независимост на Европа. \n\nОКЕАНИ\nКостас Кадис е и комисар за океаните. Неговата задача е да гарантира водещата роля на ЕС в глобалните усилия за възстановяване на здравето и сигурността на световните океани и да подкрепя крайбрежните общности в цяла Европа.
Мария Луиш Албукерк, комисар за финансовите услуги и съюза на спестяванията и инвестициите Нейната задача е да мобилизира финансирането, необходимо за екологичния, цифровия и социалния преход на ЕС, като същевременно се запази финансовата стабилност, гарантира се по-добър достъп на предприятията от ЕС до финансиране и се създадат по-добри възможности за гражданите да подобрят собствената си финансова сигурност.
РАВЕНСТВО \nХаджа Лабиб е комисарят за равенството. В тази си роля тя отговаря за насърчаването на равенството и приобщаването и за утвърждаването на правата на малцинствата с цел създаването за всички на по-справедливи общество и социален модел. \n\nГОТОВНОСТ И УПРАВЛЕНИЕ НА КРИЗИ\nХаджа Лабиб е също така комисарят, отговарящ за готовността и управлението на кризи. Тя работи за осигуряване на по-стабилен и инициативен подход към европейското управление на кризи и гражданска готовност както в рамките на нашите граници, така и на световната сцена.
ПО-СИГУРНА И ПО-БЕЗОПАСНА ЕВРОПА\nВ качеството си на комисар за вътрешните работи и миграцията Магнус Брунер отговаря за укрепването на вътрешната сигурност на Европа, за разработването и актуализирането на законодателството, политиките и оперативните мерки на ЕС, за да се отговори на многобройните заплахи, пред които сме изправени, и да се гарантира спазването на основното право на всеки европейски гражданин да се чувства в безопасност.\n\nПО-СИЛНИ ОБЩИ ГРАНИЦИ\nМагнус Брунер също така ще осъществява надзор над усилията на Комисията за постигане на по-силна, по-гъвкава и напълно цифровизирана обща граница
В качеството си на комисар за околната среда, устойчивостта на водните ресурси и конкурентоспособната кръгова икономика задачата на Йесика Русвал е да ръководи работата за опазване на нашия природен свят и за стимулиране на кръговата ни икономика, като ще се съсредоточи върху стимулите, инвестициите и изпълнението. По този начин тя ще способства да се гарантира, че продължаваме да следваме целите, заложени в Европейския зелен пакт.
БЮДЖЕТ И БОРБА С ИЗМАМИТЕ\nВ качеството си на комисар за бюджета, борбата с измамите и публичната администрация Пьотър Серафин има за задача да ръководи работата по подготовката на следващия дългосрочен бюджет на ЕС и да улеснява плавния преход от настоящия бюджет към следващия.\n\nМОДЕРНА ПУБЛИЧНА АДМИНИСТРАЦИЯ\nНа комисаря също така е възложено да гарантира, че Европа може да разчита на модерна и ефективна публична администрация, която да реализира политическите ни приоритети и да внесе положителна промяна в ежедневието на европейците.
ЕНЕРГИЯ\nЗадачата на Дан Йоргенсен е да се понижат цените на енергията за домакинствата и предприятията, да се произвежда повече чиста енергия, да се модернизира мрежовата ни инфраструктура и да се развива устойчива на въздействия, взаимосвързана и сигурна енергийна система.\n\nЖИЛИЩА\nДан Йоргенсен има за задача да подпомага държавите членки за справяне с първопричините за проблемите при предлагането на жилища, както и да мобилизира публични и частни инвестиции за финансово достъпни и устойчиви жилища.
В качеството си на комисар за стартиращите предприятия, научните изследвания и иновациите Екатерина Захариева има за задача да засили амбициите на ЕС да постави научните изследвания, иновациите, науката и технологиите в центъра на нашата икономика. Тя ще насърчава инвестициите и сътрудничеството, като ще създаде подходящи условия, за да са успешни изследователите и да могат да развиват нови умения, както и ще стимулира иновациите, необходими за постигане на целите на ЕС за конкурентоспособност, сигурност и устойчивост.
ДЕМОКРАЦИЯ И ВЪРХОВЕНСТВО НА ЗАКОНА\nЗадачата на Майкъл Макграт е да отстоява и укрепва нашите основни ценности и принципи, които са в основата на нашия Съюз, нашите общества и нашите икономики. Той работи за това да се гарантира на гражданите, че могат да имат доверие в справедливото и обективно упражняване на държавната власт.\n\nПРАВОСЪДИЕ И ЗАЩИТА НА ПОТРЕБИТЕЛИТЕ\nМайкъл Макграт отговаря и за правосъдието и защитата на потребителите. Задачата му е да гарантира защитата на правата, наказването на корупцията и изпълнението на договорите.
Апостолос Дзидзикостас е комисарят за устойчивия транспорт и туризма. Неговата задача е да направи европейския транспорт по-конкурентоспособен, устойчив и издръжлив на бъдещи сътресения, както и да гарантира, че той е безопасен, достъпен и финансово приемлив за всички граждани на ЕС.
Кристоф Хансен е комисарят за селското стопанство и храните. Той работи за укрепването на конкурентоспособността, издръжливостта и устойчивостта на селскостопанския сектор в отговор на препоръките от стратегическия диалог относно бъдещето на селското стопанство в ЕС.
Глен Микалеф е комисарят за справедливостта между поколенията, младежта, културата и спорта Неговата задача е да предостави на младите хора повече свобода, повече възможности за изразяване на мнение и по-голяма отговорност в рамките на нашите общества, като надгражда това, което ни обединява в многообразието — от нашето културно наследство до спорта на всички равнища.
Изберете карта и я поставете на времевата линия...
Как се назначава Европейската комисия
Преди
След
Помощ
Да, моля!
Не, благодаря
Искате ли следващата карта да бъде поставена автоматично на времевата линия?
Поздравления
Разберете повече за настоящите комисари:
Научете повече!
Хората гласуват на Европейските избори
На всеки 5 години, гражданите на Европейския съюз (ЕС) гласуват, за да изберат 720 членове на Европейския парламент (ЕП). Тези членове на ЕП представляват около 450 милиона души от 27 държави.
Парламентът избира председател на Комисията
След изборите лидерите на 27-те държави избират председател на Европейската комисия. Председателят разговаря с Парламента и те гласуват, за да решат дали искат този човек да бъде председател.
Държавите избират своите комисари
Всяка държава от ЕС избира по един човек за комисар. Новият председател на Европейската комисия решава какви длъжности ще заема всеки комисар. Всички държави, освен тази на председателя, избират свой комисар.
Кандидатите се срещат с Парламента
Всеки избран за комисар трябва да се яви пред Парламента. Те отговарят на въпроси, за да покажат, че са подходящият човек за работата.
Парламентът гласува за новата Европейска комисия
Избраният председател на Комисията представя целия екип от комисари и техните планове пред Европейския парламент. Парламентът гласува да одобри целия екип за 5-годишен мандат.
Новата комисия започва да работи
Лидерите на 27-те държави от ЕС официално назначават новата Европейска комисия. Новият екип започва работа за следващите 5 години. Настоящата Европейска комисия започна мандата си през декември 2024 г. и ще приключи през октомври 2029 г.