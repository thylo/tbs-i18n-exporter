Dutch
DE EUROPESE\n        COMMISSIE
DE EUROPESE\n        COMMISSIE 2024-2029
Selecteer een lid\nvan het College
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
Voorzitter
Uitvoerend vicevoorzitter
Schone, Rechtvaardige en Concurrerende Transitie
Uitvoerend vicevoorzitter
Technologische Soevereiniteit, Veiligheid en Democratie
Uitvoerend vicevoorzitter
Welvaart en Industriële Strategie
Hoge vertegenwoordiger / vicevoorzitter
Buitenlandse Zaken en Veiligheidsbeleid
Uitvoerend vicevoorzitter
Sociale Rechten, Vaardigheden, Hoogwaardige Banen en Paraatheid
Uitvoerend vicevoorzitter
Cohesie en Hervormingen
Commissaris
Commissaris
Handel en Economische Veiligheid, Interinstitutionele Betrekkingen en Transparantie
Economie en Productiviteit, Uitvoering en Vereenvoudiging
Middellandse Zeegebied
Gezondheid en Dierenwelzijn
Klimaat, Nettonul en Schone Groei
Defensie en Ruimtevaart
Uitbreiding
Internationale Partnerschappen
Visserij en Oceanen
Financiële Diensten en de Spaar- en investeringsunie
Gelijkheid, Paraatheid en Crisisbeheer
Binnenlandse Zaken en Migratie
Milieu, Waterweerbaarheid en een Concurrerende Circulaire Economie
Begroting, Fraudebestrijding en Openbaar Bestuur
Energie en Huisvesting
Start-ups, Onderzoek en Innovatie
Democratie, Justitie, Rechtsstaat en Consumentenbescherming
Duurzaam Vervoer en Toerisme
Landbouw en Voedsel
Intergenerationele Rechtvaardigheid, Jeugd, Cultuur en Sport
<i>“Het is mijn overtuiging dat we de grootste uitdagingen van onze tijd — of nu het gaat om veiligheid, klimaatverandering of concurrentievermogen — alleen samen kunnen aangaan. Ik ben van mening dat Europa ervoor moet kiezen zo sterk mogelijk voor de dag te komen, namelijk als Unie.”</i>\n\n<b>VOORZITTER VON DER LEYEN</b>
EEN SCHONE, RECHTVAARDIGE EN CONCURRENDE TRANSITIE\nTeresa Ribera Rodríguez is uitvoerend vicevoorzitter voor een Schone, Rechtvaardige en Concurrerende Transitie. Zij moet ervoor zorgen dat Europa op koers blijft om de doelstellingen van de <b>Europese Green Deal</b> te bereiken, en tegelijkertijd onze <b>economie koolstofvrij te maken en te industrialiseren.</b>\n\nMEDEDINGING\nTeresa Ribera Rodríguez is ook verantwoordelijk voor <b>het moderniseren van het mededingingsbeleid van de EU,</b> zodat Europese bedrijven kunnen innoveren, concurreren en wereldwijd een leidende positie kunnen innemen.
TECHNOLOGISCHE SOEVEREINITEIT, VEILIGHEID EN DEMOCRATIE\nAls uitvoerend vicevoorzitter voor Technologische Soevereiniteit, Veiligheid en Democratie heeft Henna Virkkunen als taak om <b>de steeds complexere veiligheidsdreigingen waarmee de EU wordt geconfronteerd te bestrijden en tegelijkertijd onze buitengrenzen en interne veiligheid te versterken</b>. Dat gaat hand in hand met haar verantwoordelijkheid om ook onze vrijheden, justitie en democratie te versterken.\n\nDIGITALE EN GRENSVERLEGGENDE TECHNOLOGIEËN \nHenna Virkkunen is ook verantwoordelijk voor de portefeuille digitale en grensverleggende technologieën. Dat houdt in dat zij het voortouw neemt bij de Europese inspanningen om een concurrerende, veerkrachtige en inclusieve digitale toekomst te creëren en <b>een leidersrol in strategische digitale technologieën te behouden of te bereiken.</b>
EUROPESE WELVAART EN INDUSTRIËLE STRATEGIE\nAls uitvoerend vicevoorzitter voor Welvaart en Industriële Strategie moet Stéphane Séjourné voorwaarden creëren waaronder onze industrieën en bedrijven kunnen investeren en koolstofvrij en concurrerender kunnen worden. Hij zal zich inzetten voor <b>een sterkere Europese soevereiniteit</b> in cruciale sectoren en technologieën.\nHij moet de koers uitzetten voor <b>een nieuw tijdperk van productiviteit, innovatie en concurrentievermogen,</b> met aandacht voor alle facetten, van de eengemaakte markt tot onderzoek, economie en productiviteit, handel, douane en financiële markten. \n\nINDUSTRIE, KLEINE EN MIDDELGROTE ONDERNEMINGEN EN DE EENGEMAAKTE MARKT \nStéphane Séjourné is ook verantwoordelijk voor de portefeuille industrie, kleine en middelgrote ondernemingen en de eengemaakte markt. Zijn taak bestaat erin <b>investeringen te stimuleren, leidende markten voor schone technologie te creëren </b>en de juiste voorwaarden voor bedrijven te scheppen om wereldwijd te groeien en te concurreren.
Kaja Kallas is hoge vertegenwoordiger voor buitenlandse zaken en veiligheidsbeleid en vicevoorzitter van de Europese Commissie. Zij heeft als taak om <b>een strategischer en assertiever buitenlands en veiligheidsbeleid t</b>e voeren dat de EU beter in staat stelt haar strategische belangen na te streven en het wereldwijde systeem vorm te geven. Verder zorgt ze ervoor dat <b>Europa sterker kan optreden</b>, verdiept ze onze wederzijds voordelige partnerschappen en promoot ze wereldwijd onze waarden en belangen.
SOCIALE RECHTEN, VAARDIGHEDEN, HOOGWAARDIGE BANEN EN PARAATHEID\nAls uitvoerend vicevoorzitter voor Sociale Rechten, Vaardigheden, Hoogwaardige Banen en Paraatheid moet Roxana Mînzatu richting geven aan de algemene werkzaamheden om <b>het menselijke kapitaal van Europa te versterken,</b> van vaardigheden en onderwijs tot cultuur en sport.\n\nDE EUROPESE PIJLER VAN SOCIALE RECHTEN \nRoxana Mînzatu is verantwoordelijk voor de portefeuille sociale rechten en banen, vaardigheden en onderwijs. Zij zal ervoor zorgen dat onze <b>sociale markteconomie </b>de transformatie van onze industrieën en samenlevingen en de voltooiing van de eengemaakte markt ondersteunt, zodat er <b>hoogwaardige banen en meer gelijkheid komen en meer mensen uit de armoede worden getild.</b>\n\nEEN UNIE VAN VAARDIGHEDEN\nRoxana Mînzatu leidt de werkzaamheden rond de Unie van Vaardigheden en richt zich op <b>investeringen, volwassenenonderwijs en een leven lang leren, beroepsonderwijs en -opleiding, het behouden en erkennen van vaardigheden en het verbeteren van het inzicht in vaardigheden.</b>
COHESIE EN HERVORMINGEN\nRaffaele Fitto is uitvoerend vicevoorzitter voor Cohesie en Hervormingen. Hij moet ervoor zorgen dat de EU ondersteuning blijft bieden aan hervormingen en investeringen die <b>de Europese groei rechtstreeks versterken.</b>\n\nCOHESIEBELEID, REGIONALE ONTWIKKELING EN STEDEN\nRaffaele Fitto is ook verantwoordelijk voor het cohesiebeleid, regionale ontwikkeling en steden. Hij moet ervoor zorgen dat <b>Europa investeert in en steun verleent aan lidstaten, regio’s, lokale overheden en mensen.</b>
HANDEL EN ECONOMISCHE VEILIGHEID\nMaroš Šefčovič is commissaris voor Handel en Economische Veiligheid. Hij moet een <b>vrij en eerlijk handelsbeleid</b> uitwerken en uitvoeren dat Europa in staat stelt de doelstellingen op het gebied van concurrentievermogen, veiligheid en duurzaamheid te bereiken. Hij heeft ook als taak te werken aan <b>een doeltreffend en modern douanesysteem</b> dat burgers kan beschermen en een gelijk speelveld voor bedrijven kan ondersteunen.\n\nINTERINSTITUTIONELE BETREKKINGEN EN TRANSPARANTIE\nMaroš Šefčovič is ook commissaris voor Interinstitutionele Betrekkingen en Transparantie.
ECONOMIE EN PRODUCTIVITEIT\nAls commissaris voor Economie en Productiviteit moet Valdis Dombrovskis zorgen voor <b>een betere beleidscoördinatie tussen de EU en de lidstaten</b> om onze gemeenschappelijke doelstellingen te ondersteunen.\n\nUITVOERING EN VEREENVOUDIGING\nValdis Dombrovskis is ook commissaris voor Uitvoering en Vereenvoudiging. Hij heeft als taak <b>de administratieve lasten en de rapportagelast voor zowel mensen als bedrijven te verminderen</b> en ervoor te zorgen dat de EU-regels beter worden uitgevoerd en nageleefd.
Als commissaris voor het Middellandse Zeegebied moet Dubravka Šuica een <b>gemeenschappelijke agenda opstellen waarin mensen centraal staan</b>, en<b> partnerschappen aangaan</b> met het Middellandse Zeegebied en de landen van ons zuidelijke nabuurschap o<b>p basis van gemeenschappelijke waarden en dialoog</b>. Zij is ook verantwoordelijk voor demografie.
Als commissaris voor Gezondheid en Dierenwelzijn heeft Olivér Várhelyi als taak de <b>Europese gezondheidsunie te voltooien</b>. Hij zal dit doen door de toeleveringsketens te diversifiëren, de toegang tot de meest geavanceerde behandelingen te verbeteren, het concurrentievermogen, de veerkracht en de veiligheid van gezondheidszorgstelsels een impuls te geven en te werken aan strategische inventarissen. Hij heeft ook als taak voort te bouwen op de “één gezondheid”-benadering, waarin de band tussen mensen, dieren, planten en hun gedeelde omgeving wordt erkend.
KLIMAAT, NETTONUL EN SCHONE GROEI\nAls commissaris voor Klimaat, Nettonul en Schone Groei heeft Wopke Hoekstra als taak ervoor te zorgen dat de EU haar <b>klimaatverbintenissen nakomt </b>op een eerlijke manier die economische groei mogelijk maakt en de industrie ondersteunt. Ook moet hij onze <b>klimaatdiplomatie versterken</b> door samen te werken met partners over de hele wereld.\n\nBELASTINGEN\nWopke Hoekstra is ook verantwoordelijk voor belastingen. Het is zijn taak om ervoor te zorgen dat ons belastingstelsel een cruciale <b>ondersteunde bijdrage levert aan het concurrentievermogen, de welvaart en de sociale rechtvaardigheid van Europa. </b>
Als commissaris voor Defensie en Ruimtevaart werkt Andrius Kubilius nauw samen met de hoge vertegenwoordiger en de lidstaten op het gebied van Europese defensie. Zijn taak is ervoor te zorgen dat <b>Europa meer en beter investeert in defensie, met een focus op Europese producten</b>. Tegelijkertijd houdt hij toezicht op de ruimtevaartportefeuille van de EU, een weerspiegeling van de groeiende strijd om de ruimte en hoe die samenhangt met onze algemene veiligheid en defensie.
Marta Kos is commissaris voor Uitbreiding. Zij stimuleert het <b>uitbreidingsproces van de EU</b> en ontwikkelt de betrekkingen van de EU met de landen in de regio, waaronder de Westelijke Balkan, Oekraïne en Moldavië.
Jozef Síkela is commissaris voor Internationale Partnerschappen. Hij zorgt ervoor dat de EU wederzijds voordelige <b>partnerschappen op lange termijn</b> aangaat met internationale partners, voor onze welvaart, veerkracht en veiligheid.
VISSERIJ\nAls commissaris voor Visserij zal Costas Kadis een langetermijnvisie voor een veerkrachtige, concurrerende en duurzame Europese visserij- en aquacultuursector ontwikkelen en uitvoeren om de <b>voedselsoevereiniteit</b> van Europa te beschermen. \n\nOCEANEN\nCostas Kadis is ook commissaris voor Oceanen. Hij moet ervoor zorgen dat de EU het voortouw neemt bij de wereldwijde inspanningen om de <b>gezondheid en veiligheid van de oceanen te herstellen en Europese kustgemeenschappen te steunen.</b>
Maria Luís Albuquerque is commissaris voor Financiële Diensten en de Spaar- en investeringsunie. Het is haar taak is om de financiering vrij te maken die nodig is voor de <b>groene, digitale en sociale transitie van de EU</b>, en tegelijkertijd de <b>financiële stabiliteit</b> te beschermen, <b>betere toegang tot financiering</b> te verzekeren voor bedrijven in de EU en burgers in staat te stellen zelf voor meer <b>financiële zekerheid</b> te zorgen.
GELIJKHEID \nHadja Lahbib is commissaris voor Gelijkheid. In deze functie heeft zij als taak <b>gelijkheid en inclusie te bevorderen </b>en de <b>rechten van minderheden</b> te verdedigen, met als doel de samenleving en het sociaal model voor iedereen eerlijker te maken. \n\nPARAATHEID EN CRISISBEHEER\nHadja Lahbib is ook commissaris voor Paraatheid en Crisisbeheer. Zij werkt aan een<b> krachtigere en proactievere aanpak van het Europese crisisbeheer en de civiele paraatheid,</b> zowel binnen onze grenzen als op het wereldtoneel.
EEN VEILIGER EN BETER BEVEILIGD EUROPA\nAls commissaris voor Binnenlandse Zaken en Migratie is Magnus Brunner verantwoordelijk voor <b>het versterken van de interne veiligheid van Europa, het ontwerpen en verbeteren van EU-wetgeving, beleid en operationele reacties</b> om de vele bedreigingen waarmee we worden geconfronteerd aan te pakken en ervoor te zorgen dat wordt voldaan aan het basisrecht van elke Europese burger om zich veilig te voelen.\n\nSTERKERE GEMEENSCHAPPELIJKE GRENZEN\nMagnus Brunner zal ook toezicht houden op de inspanningen van de Commissie om<b> een sterkere, flexibelere en volledig gedigitaliseerde gemeenschappelijke grens</b> te realiseren.
Als commissaris voor Milieu, Waterweerbaarheid en een Concurrerende Circulaire Economie moet Jessika Roswall het voortouw nemen bij het <b>beschermen van onze natuur en het stimuleren van onze circulaire economie</b>, met bijzondere aandacht voor stimulansen, investeringen en uitvoering. Zo zal ze ervoor zorgen dat we op koers blijven om de doelstellingen van de <b>Europese Green Deal</b> te bereiken.
BEGROTING EN FRAUDEBESTRIJDING\nAls commissaris voor Begroting, Fraudebestrijding en Openbaar Bestuur moet Piotr Serafin de voorbereiding van de volgende langetermijnbegroting van de EU leiden en zorgen voor een soepele overgang van de huidige naar de volgende begroting.\n\nEEN MODERN OPENBAAR BESTUUR\nDe commissaris moet er ook voor zorgen dat Europa beschikt over moderne en efficiënte overheidsdiensten om onze politieke prioriteiten waar te maken en een verschil te maken voor Europeanen in hun dagelijkse leven.
ENERGIE\nDan Jørgensen heeft als taak de<b> energieprijzen voor huishoudens en bedrijven te verlagen, meer schone energie te produceren, onze netinfrastructuur te verbeteren en een veerkrachtig, onderling verbonden en veilig energiesysteem te ontwikkelen.</b>\n\nHUISVESTING\nDan Jørgensen moet de lidstaten ondersteunen bij de aanpak van de onderliggende oorzaken van huisvestingsproblemen en publieke en particuliere investeringen voor <b>betaalbare en duurzame huisvesting</b> aantrekken.
Als commissaris voor Start-ups, Onderzoek en Innovatie moet Ekaterina Zaharieva bijdragen tot de ambitie van de EU om <b>onderzoek en innovatie, wetenschap en technologie centraal te stellen in onze economie.</b> Zij zal <b>investeringen en samenwerking </b>bevorderen en zo zorgen voor de juiste omstandigheden voor onderzoekers om zich volop te ontplooien en nieuwe vaardigheden te ontwikkelen en voor de innovatie die nodig is om de doelstellingen van de EU op het gebied van concurrentievermogen, veiligheid en duurzaamheid te bereiken.
DEMOCRATIE EN RECHTSSTAAT\nMichael McGrath heeft als taak <b>de kernwaarden en beginselen die ten grondslag liggen aan onze Unie, onze samenlevingen en onze economieën hoog te houden en te versterken</b>. Hij zorgt ervoor dat burgers erop kunnen vertrouwen dat de macht van de staat eerlijk en objectief wordt uitgeoefend.\n\nJUSTITIE EN CONSUMENTENBESCHERMING\nMichael McGrath is ook verantwoordelijk voor justitie en consumentenbescherming. Hij moet ervoor zorgen dat <b>rechten worden verdedigd, corruptie wordt bestraft en overeenkomsten worden gehandhaafd</b>.
Apostolos Tzitzikostas is commissaris voor Duurzaam Vervoer en Toerisme. Zijn taak is om het <b>Europese vervoer concurrerender, duurzamer en beter bestand</b> tegen toekomstige schokken te maken en <b>ervoor te zorgen dat het veilig, toegankelijk en betaalbaar is voor alle EU-burgers.</b>
Christophe Hansen is commissaris voor Landbouw en Voedsel. Hij zet zich in om <b>het concurrentievermogen, de veerkracht en de duurzaamheid van de landbouwsector te versterken </b>en geeft daarmee uitvoering aan de aanbevelingen uit de strategische dialoog over de toekomst van de landbouw in de EU.
Glenn Micallef is commissaris voor Intergenerationele Rechtvaardigheid, Jeugd, Cultuur en Sport. Zijn taak bestaat erin <b>jongeren meer vrijheid, zeggenschap en verantwoordelijkheid te geven in onze samenlevingen,</b> voortbouwend op wat ons in verscheidenheid verenigt, van ons cultureel erfgoed tot sport op alle niveaus.
