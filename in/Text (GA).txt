Gaelic
AN COIMISIÚN\n        EORPACH
AN COIMISIÚN\n        EORPACH 2024-2029
Roghnaigh ball\nden Coláiste
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
Uachtarán
Leas-Uachtarán Feidhmiúcháin
Aistriú Glan, Cóir agus Iomaíoch
Leas-Uachtarán Feidhmiúcháin
Ceannasacht Teicneolaíochta, Slándáil agus an Daonlathas
Leas-Uachtarán Feidhmiúcháin
Rathúnas agus Straitéis Thionsclaíoch
Ardionadaí / Leas-Uachtarán
Gnóthaí Eachtracha agus an Beartas Slándála
Leas-Uachtarán Feidhmiúcháin
Cearta Sóisialta agus Scileanna, Poist Ardcháilíochta agus Ullmhacht
Leas-Uachtarán Feidhmiúcháin
Comhtháthú agus Athchóirithe
Coimisinéir
Coimisinéir
Trádáil agus Slándáil Eacnamaíoch, An Caidreamh agus an Trédhearcacht Idirinstitiúideach
An Geilleagar agus Táirgiúlacht, Cur Chun Feidhme agus Simpliú
Réigiún na Meánmhara
Sláinte agus Leas Ainmhithe
An Aeráid, Glan-nialasacht agus Fás Glan
An Chosaint agus an Spás
Méadú
Comhpháirtíochtaí Idirnáisiúnt a
An tIascach agus na hAigéin
Seirbhísí Airgeadais agus an tAontas Coigiltis agus Infheistíochta
Comhionannas, Ullmhacht agus Bainistíocht Ghéarchéime
Gnóthaí Inmheánacha agus an Imirce
An Comhshaol, Athléimneacht i réimse an Uisce agus Geilleagar Ciorclach Iomaíoch
An Buiséad, Comhracna Calaoise, agus an Riarachán Poiblí
Fuinneamh agus Tithíocht
Gnólachtaí Nuathionscanta, Taighde agus Nuálaíocht
An Daonlathas, an Ceartas, an Smacht Reachta, agus Cosaint Tomhaltóirí
Iompar Inbhuanaithe agus an Turasóireacht
An Talmhaíocht agus Bia
Cothroime Idirghlúine, Cultúr, an Óige agus Spórt
<i>‘Dúshláin mhóra ár linne – dúshlán na slándála, dúshlán na haeráide, agus dúshlán an iomaíochais, cuir i gcás – ní féidir iad a shárú, dar liom, ach trí ghníomhú go comhpháirteach. Ós amhlaidh atá, feictear dom nach mór don Eoraip dul i muinín na rogha is fearr atá ar fáil di: rogha an Aontais.’ </i>\n\n<b>AN tUACHTARÁN VON DER LEYEN</b>
AISTRIÚ GLAN, CÓIR AGUS IOMAÍOCH \nIs í Teresa Ribera Rodríguez an Leas-Uachtarán Feidhmiúcháin um Aistriú Glan, Cóir agus Iomaíoch. Is é an cúram atá uirthi a chinntiú go bhfanfaidh an Eoraip ar an mbóthar ceart ó thaobh shaothrú na spriocanna a leagtar amach sa Chomhaontú Glas don Eoraip, chomh maith le dícharbónú agus tionsclú ár ngeilleagair a chur chun cinn. \n\nIOMAÍOCHT \nTá Teresa Ribera Rodríguez freagrach freisin as beartas iomaíochta an Aontais a nuachóiriú chun tacú le cuideachtaí Eorpacha i dtaobh a bheith nuálaíoch, a bheith iomaíoch, agus a bheith ar thús cadhnaíochta ar an leibhéal domhanda.
CEANNASACHT TEICNEOLAÍOCHTA, SLÁNDÁIL AGUS AN DAONLATHAS\nIna cáil mar Leas-Uachtarán Feidhmiúcháin um Cheannasacht Teicneolaíochta, Slándáil agus an Daonlathas, is é an cúram atá ar Henna Virkkunen dul chun comhraic leis na bagairtí slándála atá le sárú ag an Aontas, bagairtí atá ag éirí níos casta le himeacht ama, chomh maith lenár dteorainneacha seachtracha agus ár slándáil inmheánach a neartú. Tá dlúthbhaint ag an méid sin leis an bhfreagracht atá uirthi a chinntiú go neartófar na saoirsí, an ceartas agus an daonlathas seo againn freisin.\n\nTEICNEOLAÍOCHTAÍ DIGITEACHA AGUS TEICNEOLAÍOCHTAÍ AR THÚS CADHNAÍOCHTA\nTá Henna Virkkunen freagrach freisin as punann na dTeicneolaíochtaí Digiteacha agus na dTeicneolaíochtaí ar Thús Cadhnaíochta. Is éard atá i gceist leis sin a bheith ag stiúradh iarrachtaí na hEorpa todhchaí dhigiteach iomaíoch, athléimneach, chuimsitheach a mhúnlú, agus a bheith ar thús cadhnaíochta i réimse na dteicneolaíochtaí digiteacha straitéiseacha, rud a chaithfear a bhaint amach go fóill i gcásanna áirithe, agus a chaithfear a choinneáil ar bun i gcásanna eile.
RATHÚNAS AGUS STRAITÉIS THIONSCLAÍOCH NA hEORPA\nIna cháil mar Leas-Uachtarán Feidhmiúcháin um Rathúnas agus Straitéis Thionsclaíoch, is é an cúram atá ar Stéphane Séjourné dálaí a chur i bhfeidhm a chuirfidh ar chumas ár dtionscal agus ár gcuideachtaí infheistiú, dícharbónú, agus a bheith níos iomaíche ná mar atá. Oibreoidh sé chun ceannasacht na hEorpa a neartú in earnálacha ríthábhachtacha, agus maidir le teicneolaíochtaí ríthábhachtacha.\nIs é atá freagrach as stiúradh na hoibre chun tús a chur le ré nua táirgiúlachta, nuálaíochta agus iomaíochais, agus chuige sin scrúdóidh sé gach gné dá mbaineann le hábhar, an Margadh Aonair, taighde, agus an geilleagar san áireamh, chomh maith leis an táirgiúlacht, an trádáil, cúrsaí custaim agus margaí airgeadais.\n\nTIONSCLAÍOCHT, FBManna AGUS AN MARGADH AONAIR\nTá Stéphane Séjourné i gceannas phunann na Tionsclaíochta, na FBManna agus an Mhargaidh Aonair freisin. Is é an cúram atá air dlús a chur leis an infheistíocht, margaí tosaigh a chruthú le haghaidh na teicneolaíochta glaine, agus dálaí a chur i bhfeidhm a fhágfaidh go mbeidh cuideachtaí in ann fás agus dul san iomaíocht ar an leibhéal domhanda.
Is í Kaja Kallas Ardionadaí an Aontais do Ghnóthaí Eachtracha agus don Bheartas Slándála, agus is duine de Leas-Uachtaráin an Choimisiúin Eorpaigh í. Is é an cúram atá uirthi an beartas eachtrach agus slándála a stiúradh sa chaoi go mbeidh sé níos straitéisí agus níos teanntásaí ná mar a bhíodh, ionas gur fearr a bheidh an tAontas in ann a chuid leasanna straitéiseacha a shaothrú agus tionchar a imirt ar an gcóras domhanda. Ina theannta sin, neartaíonn sí cumas na hEorpa chun gnímh, neartaíonn sí ár gcuid comhpháirtíochtaí comhthairbheacha, agus cuireann sí ár gcuid luachanna agus ár gcuid leasanna chun cinn ar fud an domhain mhóir.
CEARTA SÓISIALTA AGUS SCILEANNA, POIST ARDCHÁILÍOCHTA AGUS ULLMHACHT\nIna cáil mar Leas-Uachtarán Feidhmiúcháin um Chearta Sóisialta agus Scileanna, um Poist Ardcháilíochta agus um Ullmhacht, is é an cúram atá ar Roxana Mînzatu a bheith ag stiúradh na hoibre foriomláine chun caipiteal daonna na hEorpa a neartú i réimsí éagsúla, ar nós réimse na scileanna agus réimse an oideachais, maille le réimse an chultúir agus réimse an spóirt.\n\nCOLÚN EORPACH NA gCEART SÓISIALTA\nIs í Roxana Mînzatu atá i gceannas phunann na gceart sóisialta, na bpost, na scileanna agus an oideachais. Cinnteoidh sí go gcuirfidh ár ngeilleagar sóisialta margaidh tacaíocht ar fáil i dtaobh ár gcuid tionscal agus na sochaithe ina mairimid a athrú ó bhonn. Cinnteoidh sí freisin go mbainfear amach iomlánú an mhargaidh aonair, rud trína ndéanfar poist ardcháilíochta agus tuilleadh comhionannais a chur ar fáil, agus trína dtabharfar tuilleadh daoine slán ón mbochtaineacht.\n\nAONTAS NA SCILEANNA\nIs í Roxana Mînzatu atá i gceannas na hoibre maidir le hAontas na Scileanna, obair atá dírithe ar an infheistíocht, ar fhoghlaim aosach agus ar an bhfoghlaim ar feadh an tsaoil, ar an ngairmoideachas agus ar an ngairmoiliúint, ar choinneáil scileanna, ar aithint scileanna, agus ar fhaisnéis scileanna a fheabhsú.
COMHTHÁTHÚ AGUS ATHCHÓIRITHE\nIs é Raffaele Fitto an Leas-Uachtarán Feidhmiúcháin um Chomhtháthú agus Athchóirithe. Is é an cúram atá air a chinntiú go leanfaidh an tAontas ag tacú le hathchóirithe agus le hinfheistíochtaí a bhfuil tionchar díreach acu ó thaobh dlús a chur le fás na hEorpa.\n\nAN BEARTAS COMHTHÁTHAITHE, FORBAIRT RÉIGIÚNACH AGUS CATHRACHA\nIs é Raffaele Fitto atá freagrach freisin as an mbeartas comhtháthaithe, as forbairt réigiúnach agus as cathracha. Is é an cúram atá air a chinntiú go n-infheistíonn an Eoraip sna Ballstáit, sna réigiúin, in údaráis áitiúla agus i ndaoine, agus go dtacaíonn sí leo.
AN TRÁDÁIL AGUS SLÁNDÁIL EACNAÍOCH\nIs é Maroš Šefčovič an Coimisinéir um an Trádáil agus Slándáil Eacnamaíoch. Is é an cúram atá air ceapadh agus cur chun feidhme beartais saorthrádála a chuirfidh ar chumas na hEorpa a cuid spriocanna iomaíochais, slándála agus inbhuanaitheachta a bhaint amach. Tá sé de chúram air freisin obair a dhéanamh i dtaca le córas custaim éifeachtach nua-aimseartha a cheapadh, ar córas é a fhéadfaidh cuidiú ó thaobh saoránaigh a chosaint agus tacú le cothrom iomaíochta do ghnólachtaí.\n\nAN CAIDREAMH AGUS AN TRÉDHEARCACHT IDIRINSTITIÚIDEACH\nIs é Maroš Šefčovič an Coimisinéir um an gCaidreamh agus an Trédhearcacht Idirinstitiúideach freisin.
AN GEILLEAGAR AGUS TÁIRGIÚLACHT\nIna cháil mar Choimisinéir um an nGeilleagar agus Táirgiúlacht, is é an cúram atá ar Valdis Dombrovskis a chinntiú go ndéanfar beartais a chomhordú ar bhealach níos fearr idir an tAontas agus na Ballstáit chun tacú lenár gcomhspriocanna.\n\nCUR CHUN FEIDHME AGUS SIMPLIÚ\nIs é Valdis Dombrovskis an Coimisinéir um Chur Chun Feidhme agus Simpliú freisin. Is é an cúram atá air baint den ualach riaracháin agus tuairiscithe atá ar dhaoine agus ar chuideachtaí, agus a chinntiú gur fearr mar a dhéanfar rialacha an Aontais a chur chun feidhme agus a fhorfheidhmiú ná mar a dhéantaí roimhe seo.
Ina cáil mar Choimisinéir um Réigiún na Meánmhara, is é an cúram atá ar Dubravka Šuica clár oibre coiteann a leagan amach a bheidh dírithe ar dhaoine, chomh maith le comhpháirtíochtaí a fhorbairt le réigiún na Meánmhara agus le tíortha i ngach cearn de Chomharsanacht an Deiscirt, comhpháirtíochtaí a bheidh bunaithe ar luachanna coiteanna agus ar idirphlé. Is ise an Coimisinéir atá i gceannas na déimeagrafaíochta freisin.
Ina cháil mar Choimisinéir um Shláinte agus um Leas Ainmhithe, is é an cúram atá ar Olivér Várhelyi Aontas Sláinte na hEorpa a iomlánú. Déanfaidh sé an méid sin trí shlabhraí soláthair a éagsúlú, trí chur leis an rochtain atá ar na cóireálacha is forbartha amuigh, trí bhorradh a chur faoi iomaíochas, faoi athléimneacht agus faoi shlándáil na gcóras sláinte, agus trí obair a dhéanamh maidir le fardail straitéiseacha.  Tá sé de chúram air freisin cur leis an gcur chuige Aon Sláinte Amháin, cur chuige lena n-aithnítear an ceangal atá idir daoine, ainmhithe, plandaí agus an timpeallacht ina maireann siad.
AN AERÁID, GLAN-NIALASACHT AGUS FÁS GLAN\nIna cháil mar Choimisinéir um an Aeráid, Glan-Nialasacht agus Fás Glan, is é cúram atá ar Wopke Hoekstra a chinntiú go gcomhlíonfaidh an tAontas a chuid gealltanas aeráide ar bhealach a bheidh cothrom, a fhágfaidh gur féidir fás eacnamaíoch a bhaint amach, agus a thacóidh leis an tionsclaíocht. Tá sé de chúram air freisin ár dtaidhleoireacht aeráide a neartú trí bheith ag obair i gcomhar le comhpháirtithe ar fud an domhain mhóir.\n\nCÁNACHAS\nIs é Wopke Hoekstra atá freagrach as cánachas freisin. Is é an cúram atá air oibriú chun a chinntiú go mbeidh ról ríthábhachtach ag ár gcóras cánach, sa chaoi gur taca a bheidh ann d’iomaíochas, do rathúnas agus do chothroime shóisialta na hEorpa.
Ina cháil mar Choimisinéir um an gCosaint agus um an Spás, bíonn Andrius Kubilius ag obair i ndlúthchomhar leis an Ardionadaí agus leis na Ballstáit i dtaca le cosaint na hEorpa. Is é an cúram atá air a chinntiú, chomh fada agus a bhaineann sé leis an gcosaint, go gcaithfidh an Eoraip níos mó airgid ná mar a chaitheadh, go gcaithfidh sí é ar bhealach níos fearr ná mar a chaitheadh, agus gur san Eoraip a chaithfidh sí é. Ag an am céanna, déanann sé maoirseacht ar phunann spáis na hEorpa, rud a léiríonn go bhfuil réimse iomaíoch á dhéanamh de réimse an spáis, agus go bhfuil baint ag an réimse sin lenár slándáil agus lenár gcosaint fhoriomlán.
Is í Marta Kos an Coimisinéir um Méadú. Is í a chuireann próiseas méadaithe an Aontais Eorpaigh chun cinn, agus a fhorbraíonn caidreamh an Aontais le tíortha atá in aon réigiún leis, na Balcáin Thiar, an Úcráin agus an Mholdóiv san áireamh.
Is é Jozef Síkela an Coimisinéir um Chomhpháirtíochtaí Idirnáisiúnta. Is é a chinntíonn go bhforbraíonn an tAontas comhpháirtíochtaí fadtéarmacha comhthairbheacha lena chuid comhpháirtithe idirnáisiúnta ar mhaithe lenár rathúnas, lenár n-athléimneacht agus lenár slándáil.
AN IASCACH \nIna cháil mar Choimisinéir um an Iascach, déanfaidh Costas Kadis fís fhadtéarmach a fhorbairt agus a chur chun feidhme maidir le hearnáil iascaigh agus dobharshaothraithe na hEorpa a bheith athléimneach, iomaíoch, inbhuanaithe, rud a bheidh ina chuidiú i dtaobh biacheannasacht na hEorpa a dhaingniú.  \n\nNA hAIGÉIN \nIs é Costas Kadis an Coimisinéir um na hAigéin freisin. Is é an cúram atá air a chinntiú go stiúrann an tAontas iarrachtaí domhanda ar bhiseach a dhéanamh d’aigéin an domhain ó thaobh na sláinte agus na slándála de, agus ar thacú le pobail chósta ar fud na hEorpa.
Is í Maria Luís Albuquerque an Coimisinéir um Sheirbhísí Airgeadais agus um an Aontas Coigiltis agus Infheistíochta. Is é an cúram atá uirthi spreagadh a thabhairt sa chaoi go gcuirfear an maoiniú is gá ar fáil d’aistriú glas, digiteach agus sóisialta an Aontais, an chobhsaíocht airgeadais a chosaint ag an am céanna, agus a chinntiú gur fearr an rochtain a bheidh ag gnólachtaí AE ar mhaoiniú, chomh maith le deiseanna níos fearr a chruthú do shaoránaigh cur lena slándáil airgeadais féin.
COMHIONANNAS\nIs í Hadja Lahbib an Coimisinéir um Chomhionannas. Sa ról sin di, tá sí freagrach as comhionannas agus cuimsiú a chur chun cinn agus as seasamh le cearta mionlach chun sochaí agus múnla sóisialta níos cothroime a chruthú do chách.\n\nULLMHACHT AGUS BAINISTÍOCHT GHÉARCHÉIME\nIs í Hadja Lahbib an Coimisinéir atá i gceannas ullmhachta agus bainistíocht ghéarchéime freisin. Tá sí ag obair chun a chinntiú go mbeidh cur chuige níos láidre agus níos réamhghníomhaí ann maidir le bainistíocht ghéarchéime agus ullmhacht shibhialta na hEorpa, laistigh dár dteorainneacha agus ar an leibhéal domhanda araon.
EORAIP NÍOS SLÁINE, NÍOS SÁBHÁILTE\nIna cháil mar Choimisinéir um Ghnóthaí Inmheánacha agus um an Imirce, tá Magnus Brunner freagrach as slándáil inmheánach na hEorpa a neartú, as reachtaíocht agus beartais AE a dhearadh agus a uasghrádú, chomh maith le freagairtí oibríochtúla AE chun dul i ngleic leis an iliomad bagairtí atá le sárú againn, agus tá sé freagrach freisin as a chinntiú gur slán don cheart bunúsach atá ag gach saoránach Eorpach a fhios bheith aige go bhfuil sé sábháilte.\n\nCOMHTHEORAINNEACHA NÍOS LÁIDRE\nDéanfaidh Magnus Brunner maoirseacht freisin ar iarrachtaí an Choimisiúin ár gcomhtheorainn a láidriú, í a dhéanamh níos sofhreagrúla ná mar atá, agus í a dhigitiú go hiomlán.
Ina cáil mar Choimisinéir um an gComhshaol, um Athléimneacht i réimse an Uisce agus um Gheilleagar Ciorclach Iomaíoch, is é an cúram atá ar Jessika Roswall a bheith i gceannas na hoibre maidir le cosaint an dúlra agus le borradh a chur faoin ngeilleagar ciorclach, trí dhíriú ar dhreasachtaí, ar infheistíocht agus ar an gcur chun feidhme. Ar an gcaoi sin, cuideoidh sí maidir lena chinntiú go gcoinneoimid an cúrsa i dtaobh na spriocanna atá leagtha amach sa Chomhaontú Glas don Eoraip.
AN BUISÉAD AGUS COMHRAC CALAOISE\nIna cháil mar Choimisinéir um an mBuiséad agus Comhrac Calaoise agus um an Riarachán Poiblí, tá sé de chúram ar Piotr Serafin a bheith i gceannas na hoibre chun an chéad bhuiséad fadtéarmach eile de chuid an Aontais a ullmhú agus chun aistriú rianúil ón mbuiséad reatha go dtí an chéad bhuiséad eile a éascú.\n\nRIARACHÁN POIBLÍ NUA-AIMSEARTHA\nTá sé de chúram ar an gCoimisinéir freisin a chinntiú gur riarachán poiblí nua-aimseartha éifeachtúil atá á chleachtadh ag an Eoraip, ionas gur féidir ár dtosaíochtaí polaitiúla a bhaint amach agus dul i bhfeidhm ar shaol laethúil mhuintir na hEorpa.
FUINNEAMH\nIs é an cúram atá ar Dan Jørgensen praghsanna fuinnimh a laghdú ar mhaithe le teaghlaigh agus le cuideachtaí, tuilleadh fuinneamh glan a tháirgeadh, ár mbonneagar eangaí a uasghrádú, agus córas fuinnimh slán, athléimneach, idirnasctha a fhorbairt.\n\nTITHÍOCHT\nIs é an cúram atá ar Dan Jørgensen tacú leis na Ballstáit i dtaobh aghaidh a thabhairt ar na bunchúiseanna atá le fadhbanna atá ag cur isteach ar an soláthar tithíochta, agus infheistíocht phoiblí agus phríobháideach a spreagadh i dtaca le tithíocht inacmhainne agus inbhuanaithe.
Ina cáil mar Choimisinéir um Ghnólachtaí Nuathionscanta agus um Thaighde agus Nuálaíocht, is é an cúram atá ar Ekaterina Zaharieva scód a ligean le huaillmhian an Aontais an taighde, an nuálaíocht, an eolaíocht agus an teicneolaíocht a neadú i gcroílár ár ngeilleagair. Cothóidh sí infheistíocht agus comhar, ar mhaithe leis na dálaí cearta a chruthú sa tslí go mbeidh rath ar thaighdeoirí agus go sealbhóidh siad scileanna nua. Cothóidh sí freisin an nuálaíocht is gá chun go mbainfear spriocanna an Aontais amach ó thaobh an iomaíochais, na slándála agus na hinbhuanaitheachta de.
AN DAONLATHAS AGUS AN SMACHT REACHTA\nIs é an cúram atá ar Michael McGrath treisiú leis na croíluachanna agus na croíphrionsabail is cloch bhoinn don Aontas, don tsochaí agus don gheilleagar seo againn. Oibríonn sé chun a chinntiú nach mbeidh aon amhras ar na saoránaigh ach gur go cothrom oibiachtúil a fheidhmítear cumhacht stáit.\n\nAN CEARTAS AGUS COSAINT TOMHALTÓIRÍ\nIs é Michael McGrath atá i gceannas an cheartais agus cosaint tomhaltóirí freisin. Is é an cúram atá air a chinntiú go ndéantar cearta a chosaint, conarthaí a fhorfheidhmiú, agus pionóis a ghearradh mar gheall ar an éilliú.
Is é Apostolos Tzitzikostas an Coimisinéir um Iompar Inbhuanaithe agus um an Turasóireacht. Is é an cúram atá air earnáil iompair na hEorpa a dhéanamh níos iomaíche, níos inbhuanaithe agus níos frithsheasmhaí in aghaidh suaití a d’fhéadfadh tarlú amach anseo, agus a chinntiú go bhfuil an t-iompar sábháilte, inrochtana, agus go bhfuil sé ar fáil do shaoránaigh an Aontais trí chéile ar phraghas réasúnta.
Is é Christophe Hansen an Coimisinéir um an Talmhaíocht agus Bia. Is éard atá i gceist lena chuid oibre treisiú le hiomaíochas, le hathléimneacht agus le hinbhuanaitheacht earnáil na talmhaíochta, agus is obair í sin a spreag na moltaí a d’eascair ón Idirphlé Straitéiseach maidir le Todhchaí na Talmhaíochta san Aontas.
Is é Glenn Micallef an Coimisinéir um Chothroime Idirghlúine, um an Óige agus um Chultúr agus Spórt. Is é an cúram atá air tuilleadh saoirse, cead cainte agus freagrachta a thabhairt do dhaoine óga sa tsochaí seo againn. Na réimsí den saol a shnaidhmeann ceangal eadrainn sa chaoi go bhfuilimid aontaithe san éagsúlacht, ar nós na hoidhreachta cultúrtha seo againn, agus gach leibhéil den spórt, sin iad na réimsí is bunchloch don obair sin.
