Estonian
EUROOPA\n        KOMISJON
EUROOPA\n        KOMISJON 2024–2029
Palun valige teema
Valige kolleegiumi\nliige
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
President
Juhtiv asepresident
Õiglane ja konkurentsivõimeline üleminek puhtale energiale
Juhtiv asepresident
Tehniline suveräänsus, julgeolek ja demokraatia
Juhtiv asepresident
Heaolu ja tööstusstrateegia
Kõrge esindaja / asepresident
Välisasjad ja julgeolekupolii tika
Juhtiv asepresident
Sotsiaalõigused, oskused, kvaliteetsed töökohad ja valmisolek
Juhtiv asepresident
Ühtekuuluvuspoliitika ja reformid
Volinik
Volinik
Kaubandus ja majandusjulgeolek, Institutsioonidevahelised suhted ja läbipaistvus
Majandus ja tootlikkus, Rakendamine ja lihtsustamine
Vahemere piirkond
Tervishoid ja loomade heaolu
Kliima, nullnetoheide ja puhas majanduskasv
Kaitse ja kosmos
Laienemine
Rahvusvaheline partnerlus
Kalandus ja ookeanid
Finantsteenused ning hoiuste ja investeeringute liit
Võrdõiguslikkus, kriisivalmidus ja -ohje
Siseasjad ja ränne
Keskkond, veemajanduse kriisivalmidus ja konkurentsivõimeline ringmajandus
Eelarve, pettusevastane võitlus ja avalik haldus
Energeetika ja elamumajandus
Idufirmad,teadusuuringud ja innovatsioon
Demokraatia, õigusküsimused, õigusriiklus ja tarbijakaitse
Kestlik transport ja turism
Põllumajandus ja toit
Põlvkondadevaheline õiglus, noored, kultuur ja sport
<i>„Minu seisukoht on, et meie ajastu kõige tõsisemaid probleeme – alates julgeolekust kuni kliimamuutuse ja konkurentsivõimeni – saab lahendada ainult üheskoos. Seda arvesse võttes leian, et Euroopa peab valima enda jaoks parima tee: liidu.“</i>\n\n<b>PRESIDENT VON DER LEYEN</b>
PUHAS, ÕIGLANE JA KONKURENTSIVÕIMELINE ÜLEMINEK\nTeresa Ribera Rodríguez on puhta, õiglase ja konkurentsivõimelise ülemineku eest vastutav juhtiv asepresident. Tema ülesanne on tagada, et Euroopa püsiks roheleppes seatud eesmärkide saavutamise kursil, edendades samal ajal majanduse CO2 heite vähendamist ja industrialiseerimist.\n\nKONKURENTS\nTeresa Ribera Rodríguez vastutab ka ELi konkurentsipoliitika ajakohastamise eest, et aidata Euroopa ettevõtetel olla innovaatilised ja konkurentsivõimelised ning saavutada maailmas juhtpositsioon.
TEHNOLOOGILINE SUVERÄÄNSUS, JULGEOLEK JA DEMOKRAATIA\nHenna Virkkuneni ülesanne tehnoloogilise suveräänsuse, julgeoleku ja demokraatia valdkonna juhtiva asepresidendina on võidelda üha keerukamate julgeolekuohtudega, millega EL silmitsi seisab, ning tugevdada välispiire ja sisejulgeolekut. Sellega kaasneb ka liidu vabaduste, õigussüsteemi ja demokraatia tugevdamine.\n\nDIGI- JA TIPPTEHNOLOOGIAD \nLisaks vastutab Henna Virkkunen digi- ja tipptehnoloogia valdkonna eest. Ta suunab Euroopa jõupingutusi konkurentsivõimelise, vastupidava ja kaasava digituleviku kujundamisel ning strateegiliste digitehnoloogiate valdkonnas juhtpositsiooni säilitamisel või saavutamisel.
EUROOPA HEAOLU JA TÖÖSTUSSTRATEEGIA\nStéphane Séjourné ülesanne heaolu ja tööstusstrateegia valdkonna juhtiva asepresidendina on luua tööstusele ja ettevõtetele sobivad tingimused investeerimiseks, CO2 heite vähendamiseks ja konkurentsivõime suurendamiseks. Ta töötab selle nimel, et tugevdada tähtsaimates sektorites ja oluliste tehnoloogiate valdkonnas Euroopa suveräänsust.\nTema ülesanne on juhtida sisenemist uude tootlikkuse, innovatsiooni ja konkurentsivõime ajastusse, võttes seejuures arvesse kõiki aspekte alates ühtsest turust ja lõpetades teadusuuringute, majanduse ja tootlikkuse, kaubanduse, tolli ja finantsturgudega. \n\nTÖÖSTUS, VKEd JA ÜHTNE TURG \nStéphane Séjourné vastutab ka tööstuse, VKEde ja ühtse turu eest. Tema ülesanne on suurendada investeeringuid, luua puhta tehnoloogia jaoks juhtivaid turge ning tagada ettevõtetele kasvamiseks ja ülemaailmses konkurentsis püsimiseks vajalikud tingimused
Kaja Kallas on ELi välisasjade ja julgeolekupoliitika kõrge esindaja ja Euroopa Komisjoni asepresident. Tema ülesanne on juhtida senisest strateegilisemat ja jõulisemat välis- ja julgeolekupoliitikat, millel oleks mõju ka mujal maailmas ja mis võimaldaks ELil kaitsta oma strateegilisi huve. Samuti parandab ta Euroopa tegutsemisvõimet, süvendab vastastikku kasulikke partnerlusi ning edendab Euroopa väärtusi ja huve kõikjal maailmas.
SOTSIAALÕIGUSED, OSKUSED, KVALITEETSED TÖÖKOHAD JA VALMISOLEK\nRoxana Mînzatu ülesanne sotsiaalõiguste, oskuste, kvaliteetsete töökohtade ja valmisoleku valdkonna juhtiva asepresidendina on suunata Euroopa inimkapitali tugevdamiseks tehtavat tööd, mis hõlmab nii oskusi ja haridust kui ka kultuuri ja sporti.\n\nEUROOPA SOTSIAALÕIGUSTE SAMMAS \nRoxana Mînzatu vastutab sotsiaalõiguste, töökohtade, oskuste ja haridusvaldkonna eest. Ta tagab, et sotsiaalne turumajandus toetaks tööstuse ja ühiskonna ümberkujundamist ning ühtse turu täielikku väljakujundamist, luues kvaliteetseid töökohti, suurendades võrdsust ning päästes rohkem inimesi vaesusest.\n\nOSKUSTE LIIT\nRoxana Mînzatu juhib oskuste liiduga seotud tööd, keskendudes investeeringutele, täiskasvanuharidusele ja elukestvale õppele, kutseharidusele ja -koolitusele, oskuste säilitamisele ja tunnustamisele ning oskuste paremale prognoosimisele.
ÜHTEKUULUVUSPOLIITIKA JA REFORMID\nRaffaele Fitto on ühtekuuluvuspoliitika ja reformide eest vastutav juhtiv asepresident. Tema ülesanne on tagada, et EL toetaks jätkuvalt reforme ja investeeringuid, mis aitavad otseselt kaasa Euroopa majanduskasvu tugevdamisele.\n\nÜHTEKUULUVUSPOLIITIKA, REGIONAALARENG JA LINNAD\nSamuti vastutab Raffaele Fitto ühtekuuluvuspoliitika, regionaalarengu ja linnade eest. Tema ülesanne on tagada, et Euroopa investeerib liikmesriikidesse, piirkondadesse, kohalikesse omavalitsustesse ja inimestesse ning pakub neile tuge.
KAUBANDUS JA MAJANDUSJULGEOLEK\nMaroš Šefčovič on kaubanduse ja majandusjulgeoleku volinik. Tema ülesanne on kujundada ja ellu viia vaba ja õiglast kaubanduspoliitikat, mis võimaldab Euroopal saavutada konkurentsivõime, julgeoleku ja kestlikkusega seotud eesmärke. Samuti on tema ülesanne töötada välja tõhus ja tänapäevane tollisüsteem, mis aitab kaitsta kodanikke ja toetab ettevõtjatele võrdsete võimaluste loomist.\n\nINSTITUTSIOONIDEVAHELISED SUHTED JA LÄBIPAISTVUS\nMaroš Šefčovič on ka institutsioonidevaheliste suhete ja läbipaistvuse volinik.
MAJANDUS JA TOOTLIKKUS\nValdis Dombrovskise ülesanne majanduse ja tootlikkuse volinikuna on tagada ELi ja liikmesriikide vahel poliitika parem koordineerimine, et toetada liidu ühiseid eesmärke.\n\nRAKENDAMINE JA LIHTSUSTAMINE\nValdis Dombrovskis on ka rakendamise ja lihtsustamise volinik. Tema ülesanne on vähendada nii inimeste kui ka ettevõtete haldus- ja aruandluskoormust ning tagada ELi õigusnormide parem rakendamine ja täitmine.
Dubravka Šuica ülesanne Vahemere piirkonna volinikuna on luua ühine ja inimkeskne tegevuskava ning arendada ühistel väärtustel ja dialoogil põhinevaid partnerlusi Vahemere piirkonna ja lõunanaabruse riikidega. Samuti vastutab ta demograafiaküsimuste eest.
Olivér Várhelyi ülesanne tervishoiu ja loomade heaolu volinikuna on kujundada välja Euroopa terviseliit. Selleks tuleb mitmekesistada tarneahelaid, parandada juurdepääsu kõige kvaliteetsematele raviviisidele, suurendada tervishoiusüsteemide konkurentsivõimet, vastupidavust ja turvalisust ning tegeleda strateegiliste varudega. Samuti tuleb tal edendada terviseühtsuse põhimõtet, millega teadvustatakse seoseid inimeste, loomade, taimede ja nende ühise keskkonna vahel.
KLIIMA, NULLNETOHEIDE JA PUHAS MAJANDUSKASV\nWopke Hoekstra ülesanne kliima, nullnetoheite ja puhta majanduskasvu volinikuna on tagada, et EL täidab oma kliimakohustusi õiglasel viisil, mis teeb ühtlasi võimalikuks majanduskasvu ja toetab tööstust. Samuti on tema ülesanne tugevdada kliimadiplomaatiat, tehes koostööd partneritega kõikjal maailmas.\n\nMAKSUNDUS\nWopke Hoekstra vastutab ka maksunduse eest. Tema ülesanne on tagada, et ELi maksusüsteem aitaks tõhusalt toetada Euroopa konkurentsivõimet, heaolu ja sotsiaalset õiglust.
Kaitse ja kosmose volinik Andrius Kubilius teeb Euroopa kaitse küsimustes tihedat koostööd kõrge esindaja ja liikmesriikidega. Tema ülesanne on aidata tagada, et Euroopa kulutaks kaitsevaldkonnas rohkem ja tõhusamalt ning ostaks varustust Euroopa ettevõtjatelt. Samal ajal vastutab ta Euroopa kosmosevaldkonna eest, kuna see üha rohkem vastuolusid tekitav valdkond on seotud üldise julgeoleku ja kaitsega.
Marta Kos on laienemisvolinik. Ta juhib Euroopa Liidu laienemisprotsessi ja arendab ELi suhteid piirkonna riikidega, sealhulgas Lääne-Balkani partnerite, Ukraina ja Moldovaga.
Jozef Síkela on rahvusvahelise partnerluse volinik. Ta töötab selle nimel, et EL looks oma heaolu, vastupidavuse ja julgeoleku tagamiseks rahvusvaheliste partneritega pikaajalisi vastastikku kasulikke suhteid.
KALANDUS\nCostas Kadis arendab ja rakendab kalanduse volinikuna pikaajalist visiooni vastupidavast, konkurentsivõimelisest ja kestlikust Euroopa kalandus- ja vesiviljelussektorist, et aidata tagada Euroopa toidualane sõltumatus. \n\nOOKEANID\nCostas Kadis on ka ookeanide volinik. Tema ülesanne on tagada, et EL juhib kogu maailmas ookeanide tervise ja julgeoleku taastamiseks tehtavat tööd, ning toetada kõikjal Euroopas rannikukogukondi.
Maria Luís Albuquerque on finantsteenuste ning hoiuste ja investeeringute liidu volinik. Tema ülesanne on leida ELi rohe-, digi- ja sotsiaalseks üleminekuks vajalikud rahalised vahendid, tagada seejuures finantsstabiilsus ja ELi ettevõtjate parem juurdepääs rahastamisele ning luua kodanikele võimalusi parandada oma finantskindlust.
VÕRDÕIGUSLIKKUS \nHadja Lahbib on võrdõigusvolinik. Selles rollis vastutab ta võrdõiguslikkuse ja kaasatuse edendamise ning vähemuste õiguste kaitsmise eest, et luua kõigi jaoks õiglasem ühiskond ja sotsiaalne mudel. \n\nKRIISIVALMIDUS JA -OHJE\nHadja Lahbib on ka kriisivalmiduse ja -ohje volinik. Ta tegutseb selle nimel, et lähenemisviis, mida EL rakendab kriisiohje ja elanikkonna valmisoleku suhtes nii liidus kui ka mujal maailmas, oleks senisest jõulisem ja ettevaatavam.
OHUTUM JA TURVALISEM EUROOPA\nMagnus Brunner siseasjade ja rände volinikuna vastutab Euroopa sisejulgeoleku tugevdamise ning ELi õigusaktide, poliitika ja operatiivmeetmete kavandamise ja ajakohastamise eest, et liit saaks mitmesuguste ohtudega paremini toime tulla ning Euroopa kodanikele oleks tagatud põhiõigus tunda end turvaliselt.\n\nTUGEVAMAD ÜHISPIIRID\nMagnus Brunneri vastutusalas on ka komisjoni tegevus ühispiiride tugevamaks ja paindlikumaks muutmisel ning täielikult digitaliseerimisel.
Jessika Roswalli ülesanne keskkonna, veemajanduse kriisivalmiduse ja konkurentsivõimelise ringmajanduse volinikuna on juhtida looduskeskkonna kaitsmiseks ja ringmajanduse edendamiseks tehtavat tööd, keskendudes stiimulitele, investeeringutele ja rakendamisele. Seda tehes aitab ta tagada, et EL jätkab roheleppes seatud eesmärkide poole pürgimist.
EELARVE JA PETTUSEVASTANE VÕITLUS\nPiotr Serafini ülesanne eelarve, pettusevastase võitluse ja avaliku halduse volinikuna on juhtida ELi järgmise pikaajalise eelarve ettevalmistamist ja hõlbustada sujuvat üleminekut praeguselt eelarvelt järgmisele.\n\nTÄNAPÄEVANE AVALIK HALDUS\nSamuti on tema ülesanne tagada, et Euroopa saaks poliitiliste prioriteetide elluviimisel ja eurooplaste igapäevaelu parandamisel toetuda tänapäevasele ja tõhusale avalikule haldusele.
ENERGEETIKA\nDan Jørgenseni ülesanne on alandada energiahindu kodumajapidamiste ja ettevõtete jaoks, edendada puhta energia tootmist, moderniseerida võrgutaristut ning töötada välja vastupidav, ühendatud ja turvaline energiasüsteem.\n\nELAMUMAJANDUS\nSamuti on Dan Jørgenseni ülesanne toetada liikmesriike elamumajandusega seotud probleemide algpõhjustega tegelemisel ning kaasata taskukohastesse ja kestlikesse eluasemetesse investeerimiseks avaliku ja erasektori vahendeid.
Ekaterina Zaharieva ülesanne idufirmade, teadusuuringute ja innovatsiooni volinikuna on toetada ELi püüdlusi seada teadusuuringud ja innovatsioon ning teadus ja tehnoloogia majanduse keskmesse. Ta edendab investeeringuid ja koostööd, luues teadlastele sobivad tingimused, et saavutada edu ja arendada uusi oskusi. Samuti toetab ta innovatsiooni, mis on vajalik ELi konkurentsivõime, julgeoleku ja kestlikkuse eesmärkide saavutamiseks.
DEMOKRAATIA JA ÕIGUSRIIK\nMichael McGrathi ülesanne on kaitsta ja tugevdada põhiväärtusi ja põhimõtteid, mis on liidu ning selle ühiskonna ja majanduse aluseks. Tänu tema juhitavale tööle saavad kodanikud olla kindlad, et avalikku võimu teostatakse õiglaselt ja objektiivselt.\n\nÕIGUSKÜSIMUSED JA TARBIJAKAITSE\nMichael McGrath vastutab ka õigusküsimuste ja tarbijakaitse eest. Tema ülesanne on tagada, et õigusi kaitstakse, korruptsiooni eest karistatakse ja lepinguid täidetakse.
Apostolos Tzitzikostas on kestliku transpordi ja turismi volinik. Tema ülesanne on muuta Euroopa transport konkurentsivõimelisemaks, kestlikumaks ja tulevastele šokkidele vastupidavamaks ning tagada, et transport oleks kõigile ELi kodanikele ohutu, ligipääsetav ja taskukohane.
Christophe Hansen on põllumajanduse ja toidu volinik. Ta töötab selle nimel, et tugevdada põllumajandussektori konkurentsivõimet, vastupidavust ja kestlikkust, järgides ELi põllumajanduse tulevikku käsitleva strateegilise dialoogi soovitusi.
Glenn Micallef on põlvkondadevahelise õigluse, noorte, kultuuri ja spordi volinik. Tema ülesanne on anda noortele ühiskonnas rohkem vabadust, sõnaõigust ja vastutust, tuginedes eurooplaste ühisosale alates kultuuripärandist ja lõpetades spordiga.
Valige kaart ja asetage see ajajoonele...
Kuidas Euroopa Komisjoni ametisse nimetatakse
Enne
Pärast
Abi
Jah, palun!
Ei, aitäh
Kas soovite, et järgmine kaart paigutatakse automaatselt ajajoonele?
Õnnitleme
Lisateave praeguste volinike kohta:
Avastage rohkem!
Inimesed hääletavad Euroopa Parlamendi valimistel
Iga viie aasta tagant valivad Euroopa Liidu (EL) elanikud 720 Euroopa Parlamendi liiget (MEP), kes esindavad umbes 450 miljonit inimest 27 riigist.
Parlament valib komisjoni presidendi
Pärast valimisi valivad 27 riigi juhid Euroopa Komisjoni presidendi. President räägib parlamendiga ja parlament hääletab, kas ta soovib, et see isik oleks president.
Riigid valivad oma volinikud
Iga ELi liikmesriik valib ühe isiku volinikuks. Euroopa Komisjoni uus president otsustab, millised on iga voliniku ametikohad. Kõik riigid, välja arvatud presidendi koduriik, valivad ühe voliniku.
Kandidaadid kohtuvad parlamendiga
Iga volinikuks valitud isik peab rääkima parlamendiga. Nad vastavad küsimustele, et näidata, et nad on õiged inimesed sellele ametikohale.
Parlament hääletab Euroopa Komisjoni uue koosseisu üle.
Komisjoni valitud president tutvustab Euroopa Parlamendile volinike kogu meeskonda ja nende plaane. Parlament hääletab kogu meeskonna heakskiitmise üle 5-aastaseks ametiajaks.
Uus komisjon alustab tööd
27 ELi liikmesriigi juhid nimetavad ametlikult ametisse uue Euroopa Komisjoni. Uus meeskond alustab tööd järgmiseks 5 aastaks. Praegune Euroopa Komisjon alustas tööd detsembris 2024 ja lõpeb oktoobris 2029.