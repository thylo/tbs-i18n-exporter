Hungarian
AZ EURÓPAI\n        BIZOTTSÁG
AZ EURÓPAI\n        BIZOTTSÁG 2024–2029
Válassza ki a testület\negy tagját
Ursula\n<b>von der Leyen</b>
Teresa\n<b>Ribera Rodríguez</b>
Henna\n<b>Virkkunen</b>
Stéphane\n<b>Séjourné</b>
Kaja\n<b>Kallas</b>
Roxana\n<b>Mînzatu</b>
Raffaele\n<b>Fitto</b>
Maroš\n<b>Šefčovič</b>
Valdis\n<b>Dombrovskis</b>
Dubravka\n<b>Šuica</b>
Olivér\n<b>Várhelyi</b>
Wopke\n<b>Hoekstra</b>
Andrius\n<b>Kubilius</b>
Marta\n<b>Kos</b>
Jozef\n<b>Síkela</b>
Costas\n<b>Kadis</b>
Maria Luís\n<b>Albuquerque</b>
Hadja\n<b>Lahbib</b>
Magnus\n<b>Brunner</b>
Jessika\n<b>Roswall</b>
Piotr\n<b>Serafin</b>
Dan\n<b>Jørgensen</b>
Ekaterina\n<b>Zaharieva</b>
Michael\n<b>McGrath</b>
Apostolos\n<b>Tzitzikostas</b>
Christophe\n<b>Hansen</b>
Glenn\n<b>Micallef</b>
elnök
ügyvezető alelnök
Tiszta, igazságos és versenyképes átmenet
ügyvezető alelnök
Technológiai szuverenitás, biztonság és demokrácia
ügyvezető alelnök
Jólét és iparstratégia
főképviselő / alelnök
Külügyek és biztonságpolitika
ügyvezető alelnök
Szociális jogok és készségek, minőségi munkahelyek és felkészültség
ügyvezető alelnök
Kohézió és reformok
biztos
biztos
Kereskedelem és gazdasági biztonság, Intézményközi kapcsolatok és átláthatóság
Gazdaság és termelékenység, Végrehajtás és egyszerűsítés
a Földközi-tenger térségének ügyei
Egészségügy és állatjólét
Éghajlat, nettó zéró és tiszta növekedés
Védelem és űrpolitika
Bővítés
Nemzetközi partnerségek
Halászat és óceánok
Pénzügyi szolgáltatások,megtakarítási és beruházási unió
Egyenlőség, felkészültség és válságkezelés
Belügyek és migráció
Környezetvédelem, a vízgazdálkodás rezilienciája és versenyképes körforgásos gazdaság
Költségvetés, csalás elleni küzdelem és közigazgatás
Energia- és lakhatás
Induló innovatív vállalkozások, kutatás és innováció
Demokrácia, jogérvényesülés, jogállamiság és fogyasztóvédelem
Fenntartható közlekedés és turizmus
Mezőgazdaság és élelmiszerügy
Generációk közötti méltányosság, ifjúság, kultúra és sport
<i>„Véleményem szerint korunk legnagyobb kihívásait – a biztonságtól az éghajlatváltozáson át a versenyképességig – csak közös fellépéssel lehet megoldani. Ennek fényében úgy vélem, hogy Európának a legjobb megoldást kell választania: az Uniót.”</i>\n\n<b>URSULA VON DER LEYEN ELNÖK</b>
TISZTA, IGAZSÁGOS ÉS VERSENYKÉPES ÁTMENET\nTeresa Ribera Rodríguez a tiszta, igazságos és versenyképes átmenetért felelős ügyvezető alelnök. Feladata annak biztosítása, hogy gazdasága dekarbonizációjának és iparosodásának útján Európa ne tévessze szem elől az európai zöld megállapodásban meghatározott célokat.\n\nVERSENY\nTeresa Ribera Rodríguez az uniós versenypolitika korszerűsítéséért is felelős. Ezen a területen támogathatja az európai vállalatokat az innovációban, a versenyben és abban, hogy világszerte vezető szerepet töltsenek be.
TECHNOLÓGIAI SZUVERENITÁS, BIZTONSÁG ÉS DEMOKRÁCIA\nA technológiai szuverenitásért, a biztonságért és a demokráciáért felelős ügyvezető alelnökként Henna Virkkunen feladata, hogy küzdjön az EU-t célzó, egyre összetettebb biztonsági fenyegetések ellen, és megerősítse külső határainkat és belső biztonságunkat. Emellett felelős a szabadságjogaink, a jogérvényesülés és a demokrácia megszilárdításáért.\n\nDIGITÁLIS ÉS ÉLVONALBELI TECHNOLÓGIÁK \nHenna Virkkunen a digitális és élvonalbeli technológiák portfóliójáért is felelős. Irányítja azokat az erőfeszítéseket, amelyeket Európa a versenyképes, reziliens és inkluzív digitális jövő kialakítása, valamint a stratégiai digitális technológiák terén a vezető szerep fenntartása vagy elérése érdekében tesz.
EURÓPA JÓLÉTE ÉS IPARSTRATÉGIÁJA\nA jólétért és az iparstratégiáért felelős ügyvezető alelnökként Stéphane Séjourné feladata, hogy megteremtse a feltételeket iparágaink és vállalataink számára a beruházásokhoz, a dekarbonizációhoz és a versenyképesebbé váláshoz. Azon fog munkálkodni, hogy a kulcsfontosságú ágazatokban és technológiákban megerősítse Európa szuverenitását.\nŐ irányítja a termelékenység, az innováció és a versenyképesség új korszakának elindítására irányuló munkát, figyelembe véve minden tényezőt, az egységes piactól kezdve a kutatáson, a gazdaságon és a termelékenységen át a kereskedelemig, a vámügyig és a pénzügyi piacokig. \n\nIPAR, KKV-K ÉS AZ EGYSÉGES PIAC \nStéphane Séjourné az ipar, a kkv-k és az egységes piac portfóliójáért is felelős. Feladata, hogy fellendítse a beruházásokat, vezető piacokat hozzon létre a tiszta technológiák számára, és megteremtse a vállalkozások növekedéséhez és globális versenyképességéhez szükséges feltételeket.
Kaja Kallas az EU külügyi és biztonságpolitikai főképviselője, az Európai Bizottság alelnöke. Az ő feladata, hogy vezetésével egy még inkább stratégiai szemléletű, határozottabb kül- és biztonságpolitika valósuljon meg, amelyek révén az Unió jobban érvényesítheti stratégiai érdekeit és erőteljesebb szerepet játszhat a globális rendszer alakításában. Emellett meg kell erősítenie Európa cselekvési képességét, tovább kell mélyítenie kölcsönösen előnyös partnerségeinket, és világszerte ki kell állnia értékeinkért és érdekeinkért.
SZOCIÁLIS JOGOK ÉS KÉSZSÉGEK, MINŐSÉGI MUNKAHELYEK ÉS FELKÉSZÜLTSÉG\nA szociális jogokért és készségekért, a minőségi munkahelyekért és a felkészültségért felelős ügyvezető alelnökként Roxana Mînzatu feladata az európai humántőke megerősítését irányítani a készségeken és az oktatáson át a kultúra és a sport területéig.\n\nA SZOCIÁLIS JOGOK EURÓPAI PILLÉRE \nRoxana Mînzatu felel a szociális jogokért, a munkahelyekért, a készségekért és az oktatásért. Biztosítani fogja, hogy szociális piacgazdaságunk oly módon támogassa iparágaink és társadalmaink átalakulását, valamint az egységes piac kiteljesítését, hogy közben minőségi munkahelyeket teremt, nagyobb egyenlőséget biztosít, és több embert emel ki a szegénységből.\n\nA KÉSZSÉGEK UNIÓJA\nRoxana Mînzatu vezeti a készségek uniójával kapcsolatos munkát. Ennek keretében a beruházásokra, a felnőttoktatásra és az egész életen át tartó tanulásra, a szakképzésre, a készségek megőrzésére és elismerésére, valamint a készségekkel kapcsolatos információgyűjtés javítására kell összpontosítania.
KOHÉZIÓ ÉS REFORMOK\nRaffaele Fitto a kohézióért és a reformokért felelős ügyvezető alelnök. Feladata annak biztosítása, hogy az EU továbbra is támogassa azokat a reformokat és beruházásokat, amelyek közvetlenül hozzájárulnak az európai növekedés megerősítéséhez.\n\nKOHÉZIÓS POLITIKA, REGIONÁLIS FEJLESZTÉS ÉS VÁROSOK\nRaffaele Fitto a kohéziós politikáért, a regionális fejlesztésért és a városokért is felelős. Biztosítania kell, hogy Európa beruházásokkal segítse és támogassa a tagállamokat, a régiókat, a helyi önkormányzatokat és az embereket.
KERESKEDELEM ÉS GAZDASÁGI BIZTONSÁG\nMaroš Šefčovič a kereskedelemért és a gazdasági biztonságért felelős biztos. Feladata, hogy olyan szabad és tisztességes kereskedelempolitikát dolgozzon ki és hajtson végre, amelynek révén Európa elérheti versenyképességi, biztonsági és fenntarthatósági céljait. Emellett olyan hatékony és korszerű vámrendszer kialakításán kell munkálkodnia, amely segíthet a polgárok védelmében, és támogathatja, hogy a vállalkozások egyenlő versenyfeltételek mellett működjenek.\n\nINTÉZMÉNYKÖZI KAPCSOLATOK ÉS ÁTLÁTHATÓSÁG\nMaroš Šefčovič egyben az intézményközi kapcsolatokért és az átláthatóságért felelős biztos is.
GAZDASÁG ÉS TERMELÉKENYSÉG\nA gazdaságért és a termelékenységért felelős biztosként Valdis Dombrovskis feladata, hogy jobb szakpolitikai koordinációt biztosítson az EU és a tagállamok között közös céljaik támogatása érdekében.\n\nVÉGREHAJTÁS ÉS EGYSZERŰSÍTÉS\nValdis Dombrovskis egyben a végrehajtásért és az egyszerűsítésért felelős biztos is. Feladata, hogy csökkentse mind az emberek, mind a vállalatok adminisztratív és jelentéstételi terheit, valamint biztosítsa az uniós szabályok jobb végrehajtását és érvényesítését.
A földközi-tengeri térségért felelős biztosként Dubravka Šuica feladata, hogy a földközi-tengeri térség és a déli szomszédságunk országaival közös, emberközpontú menetrendet hozzon létre, és közös értékeken és párbeszéden alapuló partnerségeket alakítson ki. Dubravka Šuica emellett a demográfiáért felelős biztos is.
Az egészségügyért és az állatjólétért felelős biztosként Várhelyi Olivér feladata az európai egészségügyi unió kiteljesítése. Ezt az ellátási láncok további diverzifikálása, a legfejlettebb kezelésekhez való hozzáférés javítása, az egészségügyi rendszerek versenyképességének, rezilienciájának és biztonságának fokozása, valamint a stratégiai készletek fejlesztése révén fogja megvalósítani. Építenie kell ugyanakkor az „Egy az egészség” koncepcióra is, amely elismeri az emberek, állatok, növények és közös környezetük közötti kapcsolatrendszert.
ÉGHAJLAT, NETTÓ ZÉRÓ KIBOCSÁTÁS ÉS TISZTA NÖVEKEDÉS\nAz éghajlatért, a nettó zéró kibocsátásért és a tiszta növekedésért felelős biztosként Wopke Hoekstra feladata garantálni, hogy az EU méltányosan, a gazdasági növekedést elősegítve és az ipart támogatva teljesítse éghajlat-politikai kötelezettségvállalásait. Emellett az EU partnereivel világszerte együtt kell működnie, hogy megerősítse az uniós klímadiplomáciát.\n\nADÓZÁS\nWopke Hoekstra felelős az adózásért is. Feladata annak biztosítása, hogy adórendszerünk döntő szerepet játsszon Európa versenyképességének, jólétének és társadalmi méltányosságának támogatásában.
A védelemért és az űrpolitikáért felelős biztosként Andrius Kubilius szorosan együttműködik az Unió főképviselőjével és a tagállamokkal az európai védelem területén. Hozzá kell járulnia annak biztosításához, hogy Európa többet és jobban költsön védelemre, és európai szintű beruházások valósuljanak meg ezen a területen. Ezzel párhuzamosan Andrius Kubilius felügyeli Európa űrportfólióját, hiszen tagadhatatlan az űrért való verseny felerősödése, valamint az űr és az általános biztonság és védelem közötti kapcsolat.
Marta Kos a bővítésért felelős biztos. Az Európai Unió bővítési folyamatának irányítójaként Marta Kos fejleszti az EU kapcsolatait a régió országaival, többek között a Nyugat-Balkánnal, Ukrajnával és Moldovával.
Jozef Síkela a nemzetközi partnerségekért felelős biztos. Biztosítja, hogy az EU hosszú távú, kölcsönösen előnyös partnerségeket építsen ki nemzetközi partnereivel jólétünk, rezilienciánk és biztonságunk érdekében.
HALÁSZAT\nA halászatért felelős biztosként Kósztasz Kadísz hosszú távú tervet fog kidolgozni és végrehajtani annak érdekében, hogy az európai halászati és akvakultúra-ágazat reziliens, versenyképes és fenntartható legyen, és ezáltal hozzájáruljon Európa élelmiszer-önrendelkezésének biztosításához. \n\nÓCEÁNOK\nKósztasz Kadísz egyben az óceánokért felelős biztos is. Feladata annak biztosítása, hogy a világ tengerei és óceánjai egészségének és biztonságának helyreállítására irányuló globális erőfeszítésekben az EU vezető szerepet játsszon, és emellett az EU támogassa az európai part menti közösségeket is.
Maria Luís Albuquerque a pénzügyi szolgáltatásokért és a megtakarítási és beruházási unióért felelős biztos. Feladata, hogy a pénzügyi stabilitás megőrzése mellett felszabadítsa az EU zöld, digitális és társadalmi átállásához szükséges finanszírozást, megkönnyítve az uniós vállalkozások számára a forráshoz jutást, és jobb lehetőségeket teremtsen a polgárok számára anyagi biztonságuk megszilárdításához.
EGYENLŐSÉG \nHadja Lahbib az egyenlőségért felelős biztos. E szerepében előmozdítja az egyenlőséget és a befogadást, valamint a kisebbségek jogainak védelmét, hogy társadalmunk és szociális modellünk mindenki számára méltányosabbá váljon. \n\nFELKÉSZÜLTSÉG ÉS VÁLSÁGKEZELÉS\nHadja Lahbib egyúttal a felkészültségért és a válságkezelésért felelős biztos is. Törekvése, hogy az európai válságkezelés és a polgári felkészültség terén határozottabb és proaktívabb megközelítést érvényesítsen mind határainkon belül, mind a globális színtéren.
BIZTONSÁGOSABB ÉS VESZÉLYTELENEBB EURÓPA\nA belügyekért és a migrációért felelős biztosként Magnus Brunner felel Európa belső biztonságának megerősítéséért, azon uniós jogszabályok, szakpolitikák és operatív válaszok kidolgozásáért és korszerűsítéséért, amelyek révén szembenézhetünk az előttünk álló számos fenyegetéssel, valamint minden európai polgár számára biztosíthatjuk azon alapvető jogot, hogy biztonságban érezhesse magát.\n\nKÖZÖS HATÁRAINK MEGSZILÁRDÍTÁSA\nMagnus Brunner felügyeli továbbá a Bizottság arra irányuló erőfeszítéseit, hogy erősebb, agilisabb és teljesen digitalizált közös határt hozzon létre.
A környezetvédelemért, a vízgazdálkodás rezilienciájáért és a versenyképes körforgásos gazdaságért felelős biztosként Jessika Roswall feladata, hogy ösztönzőkre, beruházásokra és a végrehajtásra összpontosítva irányítsa a természet védelmére és a körforgásos gazdaság fellendítésére irányuló munkát. Ezáltal biztosíthatja, hogy ne veszítsük szem elől az európai zöld megállapodásban kitűzött célokat.
CSALÁS ELLENI KÜZDELEM ÉS KÖLTSÉGVETÉS\nA költségvetésért, a csalás elleni küzdelemért és a közigazgatásért felelős biztosként Piotr Serafin feladata, hogy irányítsa a következő hosszú távú uniós költségvetés kidolgozását és elősegítse a jelenlegi költségvetésről a következőre való zökkenőmentes átállást.\n\nMODERN KÖZIGAZGATÁS\nAnnak biztosítása is Piotr Serafin biztos feladata, hogy Európa modern, hatékony közigazgatásra támaszkodhasson politikai prioritásaink megvalósítása és az európai polgárok mindennapi életének javítása érdekében.
ENERGIAÜGY\nDan Jørgensen feladata az energiaárak csökkentése a háztartások és a vállalkozások számára, több tiszta energia termelésének biztosítása, a hálózati infrastruktúránk korszerűsítése, valamint egy reziliens, összekapcsolt és biztonságos energiarendszer fejlesztése.\n\nLAKHATÁS\nDan Jørgensen feladata, hogy támogassa a tagállamokat a lakhatási problémák kiváltó okainak kezelésében, valamint hogy köz- és magánberuházásokat mozgósítson a megfizethető és fenntartható otthonok érdekében.
Az induló innovatív vállalkozásokért, a kutatásért és az innovációért felelős biztosként Ekaterina Zaharieva feladata, hogy előmozdítsa az EU azon törekvését, hogy a kutatást és az innovációt, a tudományt és a technológiát az uniós gazdaság középpontjába helyezze. Ezen a területen elő fogja mozdítani a beruházásokat és az együttműködést, megfelelő feltételeket teremt a kutatók számára az eredményes munkához és az új készségek fejlesztéséhez, valamint ösztönözni fogja az innovációt az EU versenyképességi, biztonsági és fenntarthatósági céljaihoz való hozzájárulás érdekében.
DEMOKRÁCIA ÉS JOGÁLLAMISÁG\nMichael McGrath feladata, hogy fenntartsa és megerősítse az Uniónk, társadalmaink és gazdaságaink alapját képező alapvető értékeinket és elveinket. Munkájának célja biztosítani, hogy a polgárok bízhassanak az államhatalom tisztességes és objektív gyakorlásában.\n\nIGAZSÁGÜGY ÉS FOGYASZTÓVÉDELEM\nMichael McGrath felel az igazságügyért és a fogyasztóvédelemért is. Feladata biztosítani a jogok védelmét, a korrupció büntetését és a szerződések érvényesítését.
Apósztolosz Cicikósztasz a fenntartható közlekedésért és a turizmusért felelős biztos. Feladata, hogy versenyképesebbé, fenntarthatóbbá és a jövőbeli sokkhatásokkal szemben ellenállóbbá tegye az európai közlekedést, és biztosítsa, hogy az valamennyi uniós polgár számára biztonságos, hozzáférhető és megfizethető legyen.
Christophe Hansen a mezőgazdaságért és az élelmiszerügyért felelős biztos. Az uniós mezőgazdaság jövőjéről folytatott stratégiai párbeszédből származó ajánlások nyomán a mezőgazdasági ágazat versenyképesebbé, reziliensebbé és fenntarthatóbbá tételén dolgozik.
Glenn Micallef a generációk közötti méltányosságért, az ifjúságért, a kultúráért és a sportért felelős biztos. Feladata, hogy társadalmainkon belül nagyobb szabadságot, beleszólást és felelősséget biztosítson a fiataloknak, építve arra, ami összeköt minket a sokféleségben, kulturális örökségünktől kezdve a sportig minden szinten.
